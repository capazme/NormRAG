
==================================================

===== Article 239 =====
[Primary - Text]
Art. 239
Accertamento della provenienza dei documenti

1.  Se occorre verificarne la provenienza, il documento è sottoposto per il riconoscimento alle parti private o ai testimoni.

Position: Codice di procedura penale>LIBRO TERZO - Prove>Titolo II - Mezzi di prova>Capo VII - Documenti>Articolo 239

[Norma Details]
Tipo_atto: codice di procedura penale
Articolo: 239

[Secondary - Brocardi Information]
Massime: 
- 

- 
Cass. pen. n. 39259/2010
                                      Non è da ritenersi anonimo il documento, pur privo di sottoscrizione, di cui l'autorità inquirente sia in grado di identificare l'autore, sulla base di logiche e pertinenti considerazioni. (Nella specie, si trattava di lettere senza firma, inviate da un coimputato all'altro per concordare la tesi difensiva della legittima difesa). (Dichiara inammissibile, Ass.App. Palermo, 11/12/2009).
                                                        
                    (Cassazione penale,
                                          Sez. I,
                                        sentenza n. 39259 del 13 ottobre 2010)
                  

- 

Ratio: Il legislatore ha qui approntato una disciplina unitaria della prova documentale al fine di eliminare le incertezze della legislazione previgente e garantire una netta distinzione netta tra acquisizione ed utilizzazione.
Spiegazione: 
La norma in esame stabilisce semplicemente che, qualora occorra verificare la provenienza di un documento, quest’ultimo deve essere sottoposto per riconoscimento alle parti private o ai testimoni, a seconda delle ipotesi. La verifica della provenienza del documento è da considerarsi quale condizione indispensabile al fine di una sua corretta utilizzazione probatoria, dato che esso potrebbe essere stato ad esempio contraffatto o altrimenti falsificato. Appare chiaro come il fatto di accertare la provenienza del documento sia importante tanto quanto il contenuto dello stesso.

