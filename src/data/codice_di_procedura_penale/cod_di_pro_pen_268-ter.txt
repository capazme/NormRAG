
==================================================

===== Article 268-ter =====
[Primary - Text]
Art. 268-ter

ARTICOLO ABROGATO DAL
D.L. 30 DICEMBRE 2019, N. 161
, CONVERTITO CON MODIFICAZIONI DALLA
L. 28 FEBBRAIO 2020, N. 7
(270)
((275))

Position: Codice di procedura penale>LIBRO TERZO - Prove>Titolo III - Mezzi di ricerca della prova>Capo IV - Intercettazioni di conversazioni o comunicazioni>Articolo 268 ter

[Norma Details]
Tipo_atto: codice di procedura penale
Articolo: 268-ter

[Secondary - Brocardi Information]
Spiegazione: 
Ai sensi della norma in commento, il risultato delle intercettazioni è acquisito alle indagini su disposizione del pubblico ministero ai fini dell’adozione di una misura cautelare, ed è inserito nel fascicolo del pubblico ministero stesso.

Negli altri casi, ovvero quando non è necessaria l’adozione di una misura cautelare, il pubblico ministero presenta al giudice la richiesta di acquisizione dell’elenco delle intercettazioni informatiche e/o telematiche rilevanti ai fini della prova, e avvisa i difensori delle parti.

I difensori, nel termine di dieci giorni dalla ricezione dell’avviso relativo alla c.d. disclosure dei risultati delle intercettazioni hanno facoltà di richiedere l’acquisizione delle comunicazioni o conversazioni e dei flussi di comunicazioni informatiche o telematiche, rilevanti a fini di prova, non comprese nell’elenco formato dal pubblico ministero, ovvero l’eliminazione di quelle, ivi indicate, inutilizzabili o di cui è vietata la trascrizione.

Tale termine, qualora il procedimento appaia particolarmente complesso o per il numero di intercettazioni, può essere prorogato dal giudice per un periodo non superiore a dieci giorni.

Fin tanto che il giudice non ha adottato un provvedimento sulla questione, ai difensori delle parti ed al pubblico ministero è consentito integrare le richieste e presentare memorie, ponendo dunque in essere un contraddittorio e tentare di far valere le proprie ragioni prima della decisione del giudice.

Sempre prima di tale decisione, il p.m. può ottenere il consenso del giudice a far eliminare le tracce delle intercettazioni irrilevanti ai fini del procedimento. Anche in tale ipotesi vi è dunque un controllo del giudice circa la legittimità e l’opportunità dell’acquisizione dei risultati delle intercettazioni.

