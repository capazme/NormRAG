TRATTATO TEORICO PRATICO DI DIRITTO PROCESSUALE PENALE  diretto da Giulio Illuminati e Livia Giuliani  Volume V  LE INDAGINI PRELIMINARI E L’UDIENZA PRELIMINARE  a cura di DANIELE NEGRI  G. Giappichelli Editore    TRATTATO TEORICO PRATICO DI DIRITTO PROCESSUALE PENALE  diretto da Giulio Illuminati e Livia Giuliani  Volume V       LE INDAGINI PRELIMINARI E L’UDIENzA PRELIMINARE  a cura di DANIELE NEGRI  G. Giappichelli Editore    © Copyright 2017 - G. GIAPPICHELLI EDITORE - TORINO VIA PO, 21 - TEL. 011-81.53.111 - FAX 011-81.25.100 http://www.giappichelli.it  ISBN/EAN 978-88-921-6125-2  Pubblicato on-line nel mese di febbraio 2017 presso la G. Giappichelli Editore – Torino  Opera distribuita con licenza creative commons attribuzione – non commerciale – Non opere derivate 4.0 internazionale    Presentazione del Trattato teorico-pratico on-line di  diritto processuale penale   L’idea di un trattato di diritto processuale penale, virtuale complemento del  Trattato teorico-pratico di diritto penale curato da Francesco Palazzo e Carlo Enrico Paliero per i tipi di questa stessa casa editrice, si deve originariamente a Vittorio Grevi, che con la consueta energia ne aveva predisposto la struttura e il primo organigramma. La prematura scomparsa dell’illustre studioso e autorevole  maestro, mai troppo rimpianto, ha causato una lunga battuta d’arresto al progetto:  ripreso ora, dopo molti ritardi e incertezze, dagli attuali direttori.   L’impostazione dell’opera vuole essere analoga a quella del Trattato gemello,  mirando cioè ad «esplicitare la correlazione esistente tra i problemi applicativi (la  prassi) … e le ragioni (la teoria) alla base delle relative soluzioni», come si legge  nella presentazione dello stesso. Con l’aspirazione, fin troppo ovvia, di coniugare  rigore scientifico e analisi casistica, in modo da avere sempre davanti agli occhi la  prospettiva del diritto vivente. Senza tuttavia rinunciare ad un costante impegno  critico nell’esame delle soluzioni normative e giurisprudenziali che, va preso atto,  si atteggiano ormai a fonti paritetiche di produzione del diritto. Se sia questa la  causa della crisi della legalità – sostanziale e processuale – da più parti spesso lamentata, o ne sia semplicemente una conseguenza, non è dilemma risolubile in  maniera tranchante. La sempre maggiore complessità delle dinamiche politicosociali e dei sistemi giuridici, specie con l’irrompere negli ordinamenti domestici  del diritto sovranazionale, rende le categorie tradizionali tendenzialmente più  fluide, e richiede una continua rielaborazione degli strumenti interpretativi. In tale  contesto gli approdi della dogmatica, contrariamente a ciò che si potrebbe immaginare, rappresentano un punto di riferimento imprescindibile, dal momento che  provvedono a mettere a disposizione i necessari strumenti di orientamento per la  razionalizzazione sistematica della materia.   Per questi motivi si cercherà, nella trattazione, di dar conto non solo dell’esegesi delle norme e della loro applicazione pratica, ma anche – sia pure senza pretese di completezza – dei principali orientamenti dottrinali, in modo da far emergere una conoscenza la più chiara possibile dello “stato dell’arte”. La cura dei  singoli capitoli, distribuiti secondo consuetudine in corrispondenza dei libri del  codice, è affidata ai migliori specialisti della materia, allo scopo di fornire un  quadro preciso e facilmente fruibile del diritto processuale penale vigente.     VI Presentazione del Trattato teorico pratico on-line di diritto processuale penale   La novità principale è rappresentata, sul piano editoriale, dalla scelta della  pubblicazione on-line (con la possibilità di stampa su richiesta anche per singoli  capitoli, per chi continua a preferire il tradizionale supporto cartaceo). Per quel  che è dato di sapere, è probabilmente la prima volta che un trattato di queste dimensioni vede la luce nello spazio virtuale della rete informatica. L’impetuoso  sviluppo, negli anni recenti, dell’editoria elettronica dimostra che in futuro sarà  sempre più necessario ricorrere (anche) a questo tipo di diffusione, che come tutti  gli strumenti nuovi presenta aspetti positivi e negativi. I curatori hanno accettato  la sfida, nella speranza che l’opera trovi una buona accoglienza.   Fra gli aspetti positivi, uno dei più importanti è rappresentato dalla flessibilità  dello strumento, che lascia una possibilità teoricamente illimitata di offrire contenuti attuali. Il progetto editoriale prevede infatti un monitoraggio costante delle  novità normative e giurisprudenziali, con note di aggiornamento pubblicate in  tempo reale, ed una revisione periodica semestrale, ove necessario, di ciascun capitolo, in modo da presentare agli utenti un prodotto costantemente aggiornato.   Questa potrebbe essere al tempo stesso una risposta adeguata alle critiche –  non del tutto infondate – di chi, anche nell’ambiente accademico, ritiene ormai  superato lo strumento stesso del trattato. È vero infatti che, allo stato attuale, il diritto si presta sempre meno, per le più varie ragioni, ad una sistemazione che aspiri ad essere tendenzialmente definitiva sul piano scientifico. Tuttavia una visione  generale della materia – con la consapevolezza dei suoi limiti – resta pur sempre  necessaria, per evitare il rischio di cadere nell’aneddotica, tanto più concreto  quanto più l’approccio casistico tende a prevaricare le esigenze di sistema.   La pubblicazione prende avvio con il capitolo relativo al libro X del codice,  curato da Franco Della Casa. Gli altri capitoli si susseguiranno mano a mano che  vengano completati, con l’intento di ultimare il trattato entro la primavera del  2017. Qualche ritardo, bisogna già metterlo in conto, potrà derivare dall’eventuale  approvazione delle numerose modifiche normative attualmente in cantiere, che  costringerebbe a rimaneggiare alcune parti prima ancora della pubblicazione. Ma  questo è da molti anni, se non da sempre, il destino del codice di procedura penale, che sembra non riesca a trovare un assetto stabile.   L’opera è dedicata alla memoria di Vittorio Grevi, di cui gli attuali direttori  hanno avuto l’onore di essere amici.   Giulio Illuminati Livia Giuliani     Indice sommario   pag.   Autori  XIX  Opere di carattere generale XXI   Introduzione XXIII  di Francesco Caprioli   Capitolo I  Notizie di reato e condizioni di procedibilità   di Barbara Lavarini   Sezione I  La notizia di reato   1. Premessa 1  2. L’accezione “sostanziale”: i contenuti informativi minimi 2   2.1. La pseudo-notizia di reato 6   2.2. I soggetti e le modalità di acquisizione 9  3. L’accezione “formale”: notitiae criminis qualificate e non qualificate 14   3.1. La denuncia 16   3.2. L’informativa di polizia giudiziaria 18   3.3. Il referto 20   3.4. La “denuncia” anonima  21  4. La notitia criminis nella dinamica del procedimento 23  5. Il registro delle notizie di reato: profili generali 24   5.1. L’iscrizione nel registro come atto obbligatorio dai molti profili   discrezionali  26   5.2. Iscrizioni omnibus, aggiornamenti, nuove iscrizioni 28   5.3. L’accesso al registro 31        VIII Indice sommario   pag.   Sezione II  Le condizioni di procedibilità   1. Nozione 33  2. La compatibilità costituzionale  35  3. La declaratoria di improcedibilità 38   3.1. La riproponibilità dell’azione penale in deroga al ne bis in idem 39  4. Gli atti esperibili in attesa della condizione  40  5. La querela: nozione 42   5.1. Legittimazione 43   5.2. Forma, modalità di presentazione, termini 47   5.3. Rinuncia e remissione 50   5.4. Il ricorso immediato al giudice di pace come equipollente della   querela (cenni) 54  6. L’istanza e la richiesta 56  7. L’autorizzazione a procedere: nozione e casi 57   7.1. Profili procedimentali 59  8. L’autorizzazione ad acta: nozione e casi 61   8.1. L’autorizzazione ad acta per i parlamentari fra Costituzione e   legge attuativa 63  9. Le condizioni di procedibilità atipiche 66  Bibliografia 70   Capitolo II  Arresto, fermo e allontanamento d’urgenza dalla casa familiare   di Giulia Mantovani   1. Le misure precautelari nel quadro dei principi costituzionali 76  2. Le modalità d’individuazione delle fattispecie che consentono l’eser cizio del potere precautelare 79  3. L’arresto in flagranza 80  4. Il potere di arresto: titolarità …  84  5. … contenuto e natura …  86  6. … tipologia 86   6.1. L’arresto obbligatorio in flagranza 87    6.1.1. Ambito di operatività: una selezione quoad poenam …  87    6.1.2. … ed ulteriori ipotesi di arresto obbligatorio 88   6.2. L’arresto discrezionale in flagranza 90    6.2.1. Ambito di operatività: una selezione quoad poenam … 92    6.2.2. … ed ulteriori ipotesi di arresto discrezionale 92   6.3. L’arresto facoltativo in flagranza 94     Indice sommario IX   pag.   7. Potere di arresto e delitti perseguibili a querela 94  8. L’arresto in flagranza “differita” 95  9. L’arresto fuori flagranza (cenni) 96  10. Il fermo di indiziato di delitto 97  11. I presupposti del fermo: gravi indizi di delitto …  98   11.1. … e pericolo di fuga 99  12. Il fermo successivo all’estinzione della custodia cautelare per motivi   formali o per omesso interrogatorio di garanzia 102  13. Il potere di fermo: titolarità e modalità di esercizio 104   13.1. Il fermo d’iniziativa della polizia giudiziaria 105  14. L’allontanamento d’urgenza dalla casa familiare 106  15. Cause ostative all’esercizio del potere precautelare 108  16. Il procedimento successivo all’esecuzione di un arresto o di un fermo:   finalità e soggetti 108  17. I doveri di informazione della polizia giudiziaria: nei confronti del l’arrestato o fermato e dei suoi familiari …  109   17.1. … nei confronti del difensore …  110   17.2. … e nei confronti dell’ufficiale di polizia giudiziaria e del pubbli co ministero 112  18. I doveri di documentazione della polizia giudiziaria 112  19. I doveri di consegna della polizia giudiziaria 114  20. Doveri e poteri del pubblico ministero incidenti sulla difesa tecnica del l’arrestato o del fermato: designazione del difensore d’ufficio e nomina  dell’interprete 116    20.1. Il differimento del colloquio con il difensore 117  21. Prerogative del pubblico ministero in tema di collocazione dell’arre stato o del fermato 120  22. L’interrogatorio del pubblico ministero 121  23. Il potere-dovere di immediata liberazione dell’arrestato o del fermato:   presupposti 123   23.1. Titolarità 124   23.2. Conseguenze in tema di accesso alla riparazione per ingiusta de tenzione 126   23.3. Rapporti con la richiesta di convalida 127  24. Le richieste del pubblico ministero: la richiesta di convalida dell’ar resto o del fermo …  130  25. … e le richieste cautelari 133   25.1. L’ampliamento dell’area della coercizione cautelare 134  26. La discovery degli atti che supportano le richieste del pubblico ministero 137  27. Il destinatario delle richieste del pubblico ministero 139  28. Funzione, oggetto e natura del giudizio sulla convalida 142  29. La fissazione dell’udienza di convalida 147     X Indice sommario   pag.   30. Lo svolgimento dell’udienza di convalida 149   30.1. La presenza facoltativa del pubblico ministero 152   30.2. La partecipazione necessaria del difensore 152   30.3. Il ruolo dell’arrestato o del fermato 154   30.4. L’interrogatorio 154    30.4.1. L’interrogatorio del fermato e la reiterazione della misura   cautelare a norma dell’art. 302 158  31. La decisione sulla convalida della misura precautelare 159  32. Il ricorso per cassazione contro l’ordinanza che decide sulla convalida 162  33. I rapporti con la decisione in materia cautelare 165  Bibliografia 169   Capitolo III  Le indagini di polizia giudiziaria   di Elga Turco   1. Le indagini di polizia giudiziaria: profili generali 175  2. L’attività di informazione 179  3. L’attività di investigazione: gli atti atipici 185   3.1. L’identificazione dell’indagato e del “potenziale testimone” 188   3.2. L’assunzione di sommarie informazioni dall’indagato 192   3.3. Le “altre” sommarie informazioni 199   3.4. Le perquisizioni a iniziativa della polizia giudiziaria 204  4. L’attività di assicurazione: l’acquisizione di plichi e di corrispondenza 211   4.1. Gli accertamenti e i rilievi urgenti sui luoghi, sulle cose e sulle   persone 212   4.2. Il sequestro probatorio 219  5. L’attività preventiva: in particolare, il sequestro ex art. 321 comma 3 bis  221  6. L’assistenza difensiva nel corso dell’attività “a sorpresa” a iniziativa   della polizia giudiziaria 222  7. La documentazione dell’attività di polizia giudiziaria e la relativa uti lizzazione processuale 226   7.1. La fonoregistrazione di colloqui “pilotata” dalla polizia giudizia ria e la testimonianza de relato 232  Bibliografia 236        Indice sommario XI   pag.   Capitolo IV  Le indagini del pubblico ministero   di Carlo Renoldi   1. L’attività di indagine del pubblico ministero 241  2. Atti diretti e atti delegati 248  3. I rapporti tra diversi uffici del pubblico ministero e il coordinamento   investigativo nell’ambito di indagini collegate 255  4. L’attività di coordinamento del procuratore nazionale antimafia e anti terrorismo 259  5. Il coordinamento investigativo nella prospettiva sovranazionale 265  6. La avocazione delle indagini 267  7. Assunzione di informazioni 272  8. Citazioni di persone informate sui fatti 276  9. La presentazione spontanea al pubblico ministero della persona sotto posta a indagini 277  10. L’invito a presentarsi e l’accompagnamento coattivo 279  11. L’interrogatorio di una persona imputata in un procedimento connesso 285  12. Individuazione di persone e di cose 288  13. Gli accertamenti tecnici compiuti dal pubblico ministero 295  14. La documentazione degli atti di indagine del pubblico ministero 306  15. Poteri coercitivi del pubblico ministero 311  Bibliografia 314   Capitolo V  L’esercizio del diritto di difesa nelle indagini preliminari   di Donatella Curtotti   1. Premessa 321  2. I diritti della difesa in un modello di indagini preliminari alla ricerca di   identità. Dal “peccato originale” ad oggi, passando per la disciplina  delle investigazioni difensive 324   3. La tutela “multilivello”: il graduale potenziamento delle garanzie informative 332   4. La garanzia linguistica in fase investigativa 334  5. L’asimmetria tra pubblico ministero e difesa: l’esempio emblematico   delle menomazioni difensive patite in caso di accertamenti tecnici non  ripetibili 341   6. Gli spazi operativi dell’investigazione del difensore: le criticità nell’audizione delle persone in grado di riferire circostanze utili alle indagini  346     XII Indice sommario   pag.   7. La ricerca sullo stato dei luoghi e delle cose 353  8. L’accesso ai luoghi 357  9. Gli atti non ripetibili 367  Bibliografia 374   Capitolo VI  Gli accertamenti genetici nelle indagini preliminari   di Chiara Gabrielli   1. Premessa 379  2. La raccolta di reperti geneticamente rilevanti 381  3. Il prelievo coattivo di campioni biologici 385   3.1. L’ipotesi ordinaria 387   3.2. L’ipotesi d’urgenza 390   3.3. Cause di invalidità del prelievo 391  4. Modalità alternative di approvvigionamento 394  5. Le fasi di tipizzazione e di comparazione 398  6. Il prelievo a fini di identificazione 400  Bibliografia 403   Capitolo VII  L’incidente probatorio  di Elvira Nadia La Rocca   1. L’incidente probatorio tra dinamiche accusatorie ed esigenze di assunzione anticipata della prova 407   2. La progressiva metamorfosi dell’istituto 410  3. Il concetto di “atto non rinviabile” 414  4. I casi di incidente probatorio: inquadramento generale 417   4.1. L’audizione della persona inferma o impedita 419   4.2. La testimonianza “inquinata” 420   4.3. L’esame della persona sottoposta ad indagini e dell’imputato in   procedimento connesso 421   4.4. Il confronto, la perizia e la ricognizione 423   4.5. Incidente probatorio nei procedimenti per delitti a sfondo sessuale 425   4.6. La perizia complessa 428  5. Figure affini 429  6. Caratteri procedurali. La domanda di parte e le decisioni del giudice 431   6.1. Discovery anticipata e fisionomia del diritto al confronto 433   6.2. Il differimento dell’incidente probatorio 436   6.3. L’udienza camerale e il rinvio alle “forme del dibattimento” 437     Indice sommario XIII   pag.    6.4. La “rogabilità” dell’incidente probatorio 440   6.5. Particolari modalità di assunzione della prova e dichiaranti “vul nerabili” 441  7. Il regime di utilizzabilità soggettiva e l’efficacia della prova assunta 443  Bibliografia 448   Capitolo VIII  Il controllo sui tempi dell’indagine   di Barbara Lavarini   1. Premessa 451  2. Termini “base” e termini “massimi” 453  3. Il dies a quo 455  4. La sospensione 459  5. La proroga: profili generali e presupposti 460   5.1. Il procedimento 465   5.2. Le proroghe “speciali” 470  6. L’inosservanza dei termini d’indagine: profili generali 471   6.1. L’inutilizzabilità degli atti d’indagine tardivi 472   6.2. L’avocazione 476  7. I tempi dell’indagine nel procedimento “di pace” 478  8. Prospettive de iure condendo 479  Bibliografia 481   Capitolo IX  La chiusura delle indagini   di Ercole Aprile   1. Premessa 483  2. L’obbligatorietà dell’azione penale ed il controllo sulle scelte del pub blico ministero 485  3. I presupposti dell’archiviazione 488  4. (Segue) La c.d. archiviazione “in fatto” 492  5. I moduli procedimentali 495  6. (Segue) L’archiviazione per la particolare tenuità del fatto 505  7. I provvedimenti del giudice 509  8. L’avocazione del procuratore generale 521  9. La riapertura delle indagini 523  Bibliografia 527     XIV Indice sommario   pag.   Capitolo X  Le indagini per reati commessi da persone ignote   di Francesco Caprioli   1. Premesse 533  2. Il controllo giurisdizionale sui contenuti dell’indagine 538  3. Il controllo giurisdizionale sui tempi dell’indagine 541  4. L’archiviazione per essere ignoto l’autore del reato 546  5. La riapertura delle indagini 551  Bibliografia 555   Capitolo XI  Il segreto investigativo   di Daniela Chinnici   1. Nozione di segreto 557   1.1. Definizione di segretezza 558  2. Segreto e sistema processuale 558   2.1. Segreto investigativo e sistema a orientamento accusatorio 558   2.2. Dalla necessità del “segreto istruttorio” nel c.p.p. 1930 alla specifici tà del “segreto investigativo” degli «atti di indagine» nel c.p.p. 1988 561   2.3. Ratio del segreto investigativo “a raggio limitato” 564  3. Segreto investigativo e sistema a orientamento accusatorio 564  4. Il segreto sui documenti 568  5. Divieto di pubblicazione di atti e immagini 568   5.1. Premessa 568   5.2. Ambito del divieto di pubblicazione 570   5.3. Atti e contenuto 571   5.4. Ratio del divieto di pubblicazione 572  6. Desegretazione e segretazione 573  7. Profili sanzionatori 575  Bibliografia 577   Capitolo XII  Udienza preliminare   di Fabio Cassibba e Serena Quattrocolo   Introduzione   1. L’udienza preliminare: «due volte nella polvere, due volte sull’altar» 580     Indice sommario XV   pag.   2. La funzione di filtro: caduta, “fulgore” e ricaduta 581  3. Perfezionamento dell’imputazione e giurisprudenza creativa 584  4. Il colpo inferto dal legislatore: il giudizio immediato custodiale 585   Sezione I  Richiesta di rinvio a giudizio e fissazione dell’udienza   1. Il perdurante squilibrio tra il rilievo funzionale e la debolezza strutturale nella disciplina dell’udienza preliminare 588   2. Il deposito della richiesta di rinvio a giudizio 590   2.1. Le nullità della richiesta di rinvio a giudizio in rapporto alla di sciplina ex art. 415-bis 591   2.2. Le regole per i procedimenti ex art. 416 comma 2-bis 593  3. Il contenuto della richiesta di rinvio a giudizio 594  4. L’imputazione 595   4.1. La “perfettibilità” dell’imputazione generica secondo le Sezioni Unite 598   4.2. Le imputazioni alternative 601   4.3. L’imputazione “ipertrofica” 603  5. La conoscenza degli atti 606   5.1. L’inutilizzabilità degli atti non depositati 607   5.2. La pretesa facoltà del pubblico ministero di selezionare gli atti 608  6. Verso l’instaurazione del contraddittorio camerale: la fissazione del l’udienza e gli avvisi 610   Sezione II  Costituzione e partecipazione delle parti   1. Evoluzioni normative dell’udienza preliminare e funzione della verifica sulla costituzione delle parti 616   2. La costituzione delle parti private eventuali: la parte civile 619   2.1. La costituzione del responsabile civile 623   2.2. … e del civilmente obbligato per la pena pecuniaria 625  3. La costituzione dell’imputato: il dilemma tra conoscenza effettiva e   legale 626  4. (Segue) Vizi del processo cognitivo della vocatio in ius dell’imputato 628   4.1. Difetto o nullità della notificazione 629  5. (Segue) L’assoluta impossibilità a comparire 632   5.1. Caso fortuito e forza maggiore 633   5.2. L’impedimento a comparire dell’imputato … 634   5.3. … e delle alte cariche dello Stato 638  6. Altri difetti di costituzione della “difesa”: l’impedimento a comparire   del difensore 642     XVI Indice sommario   pag.    6.1. Impedimento e nomina del sostituto processuale 643  7. La scelta non partecipativa dell’imputato 647   7.1. Verifica di ipotesi di assenza “qualificata” 648   7.2. Accertamento dell’assenza “non qualificata” 649  8. (Segue) Sospensione per “irreperibilità” 653   8.1. Il “sub-procedimento” di sospensione dell’udienza preliminare   per irreperibilità dell’imputato 656  9. Comparizione dell’imputato nel corso dell’udienza preliminare 661   Sezione III  Svolgimento ed epiloghi decisori   1. Le indagini suppletive 664   1.1. La legittimazione e gli atti 666  2. Il contraddittorio camerale: l’ammissione di atti e documenti 668  3. (Segue) Lo svolgimento della discussione e il contributo narrativo   dell’imputato  669  4. L’attività probatoria ex artt. 421-bis e 422: profili generali 671  5. Il supplemento investigativo ex art. 421-bis 675   5.1. I destinatari e l’oggetto dell’ordinanza ex art. 421-bis 676   5.2. L’avocazione ex art. 421-bis comma 2 680  6. L’acquisizione delle prove decisive per l’emissione della sentenza di   non luogo a procedere ex art. 422 683  7. L’innesto dell’incidente probatorio nell’udienza preliminare 685  8. La modifica dell’imputazione: la sfera dell’art. 423 687  9. (Segue) Le insufficienti garanzie difensive 689  10. La riqualificazione giuridica del fatto 693  11. La deliberazione e la conoscenza dei provvedimenti 696  12. La sentenza di non luogo a procedere: le regole di giudizio 699  13. (Segue) Non imputabilità e misure di sicurezza 702  14. (Segue) La “sommaria” motivazione 704  15. (Segue) I contenuti eventuali della sentenza di non luogo a procedere 705  16. Il ricorso per cassazione avverso la sentenza di non luogo a procedere 709  17. Il decreto che dispone il giudizio: i requisiti della vocatio in iudicium 712  18. (Segue) L’enunciazione in forma chiara e precisa dell’accusa 715  19. (Segue) L’“irrituale” motivazione del decreto che dispone il giudizio 717  Bibliografia 721        Indice sommario XVII   pag.   Capitolo XIII  La revoca della sentenza di non luogo a procedere   di Fabio Cassibba   1. La revoca della sentenza di non luogo a procedere: un istituto ancora  attuale? 731   2. L’effetto preclusivo della sentenza di non luogo a procedere 736   2.1. I limiti soggettivi e oggettivi 736   2.2. Formule di proscioglimento ed efficacia preclusiva della sentenza   di non luogo a procedere 737   2.3. Gli atti preclusi: a) il nuovo esercizio dell’azione penale 739   2.4. (Segue) b) l’attività d’indagine 742   2.5. (Segue) c) l’applicazione di misure cautelari 744  3. I presupposti per la revoca 747   3.1. L’inoppugnabilità della sentenza di non luogo a procedere 747   3.2. La sopravvenienza delle nuove prove 748  4. La domanda di revoca 751   4.1. Legittimazione 751   4.2. Forma e contenuto 753   4.3. L’individuazione del giudice 754  5. La delibazione preliminare di ammissibilità 755  6. Il contraddittorio camerale: profili generali 756  7. L’accoglimento della domanda: l’effetto ablativo della revoca 758  8. La nuova udienza preliminare 761  9. La riapertura delle indagini e gli epiloghi 763  10. Il ricorso per cassazione 766  Bibliografia 769   Capitolo XIV  Gli adempimenti successivi al decreto che dispone il giudizio   di Andrea Scella   1. La costituzione del fascicolo dibattimentale 771  2. L’inserimento di atti su accordo delle parti 777  3. La modalità coram partibus di formazione del fascicolo 779  4. La trasmissione degli atti e la messa a disposizione dell’ordinanza cau telare al giudice del dibattimento 780  5. Il residuale fascicolo del pubblico ministero 782  Bibliografia 783     XVIII Indice sommario   pag.   Capitolo XV  L’attività integrativa d’indagine   di Fabio Cassibba   1. L’attività integrativa d’indagine tra completezza e continuità investigativa  785   2. La centralità del dibattimento e il divieto di compiere atti garantiti ex  art. 430 comma 1 789   3. Il metodo dialettico e il divieto di assumere informazioni ex art. 430bis  793   4. La separazione funzionale delle fasi: il c.d. terzo fascicolo e il suo regime di conoscenza 795   5. (Segue) Le richieste al giudice del dibattimento e il transito degli atti  nel fascicolo del pubblico ministero 799   Bibliografia 805       Autori   Il Curatore  Daniele Negri, Professore associato di Diritto processuale penale – Università degli Studi di Ferrara      Gli Autori  Ercole Aprile, Consigliere della Corte di cassazione – membro del Consiglio Superiore della Magistratura  Francesco Caprioli, Professore ordinario di Diritto processuale penale – Università degli Studi di Torino  Fabio Cassibba, Professore associato di Diritto processuale penale – Università  degli Studi di Parma  Daniela Chinnici, Professore associato di Diritto processuale penale – Università  degli Studi di Palermo  Donatella Curtotti, Professore ordinario di Diritto processuale penale – Università  degli Studi di Foggia  Chiara Gabrielli, Assegnista di ricerca in Diritto processuale penale – Università  degli Studi di Urbino  Elvira Nadia La Rocca, Assegnista di ricerca in Diritto processuale penale – Università degli Studi di Bergamo  Barbara Lavarini, Professore associato di Diritto processuale penale – Università  degli Studi di Torino  Giulia Mantovani, Ricercatore di Diritto processuale penale – Università degli  Studi di Torino  Serena Quattrocolo, Professore ordinario di Diritto processuale penale – Università degli Studi del Piemonte Orientale  Carlo Renoldi, Consigliere della Corte di cassazione     XX Autori   Andrea Scella, Professore ordinario di Diritto processuale penale – Università degli Studi di Udine   Elga Turco, Ricercatore di Diritto processuale penale – Università degli Studi del  Salento                                                        Il curatore ringrazia Valentina Cuneo, Benedetta Bertolini e Edoardo Bandiera,  dottorandi di ricerca nell’Università di Ferrara, per il prezioso aiuto prestato nella  fase di revisione dei testi scritti.      Opere di carattere generale   Le opere incluse in questo elenco vengono richiamate, nella bibliografia annessa  a ciascun paragrafo, con carattere grassetto   Amodio E., Corso P.M., Dell’Oro A., Dominioni O., Giarda A., Lanzi D., Pecorella G.,  Pisapia G.D., Pulitanò D., Ubertis G., Lezioni sul nuovo processo penale, Milano,  1990.   Amodio E., Dominioni O. (diretto da), Commentario del nuovo codice di procedura penale, I e II, Milano, 1989.   Canzio G., Tranchina G. (a cura di), Codice di procedura penale, I e II, Milano, 2012.  Caprioli F., Vicoli D., Procedura penale dell’esecuzione, Torino, 20112.  (a) Chiavario M. (a cura di), Commento al codice di procedura penale, I, Torino, 1989.  (a) Chiavario M. (a cura di), Commento al codice di procedura penale, II, Torino, 1990.  (a) Chiavario M. (a cura di), Commento al codice di procedura penale, III, Torino, 1990.  (a) Chiavario M. (a cura di), Commento al codice di procedura penale, IV, Torino, 1990.  (a) Chiavario M. (a cura di), Commento al codice di procedura penale – La normativa   complementare, I, Torino, 1992.  (a) Chiavario M. (a cura di), Commento al codice di procedura penale, I agg., Torino,   1993.  (a) Chiavario M. (a cura di), Commento al codice di procedura penale, II agg., Torino,   1993.  (a) Chiavario M. (a cura di), Commento al codice di procedura penale, III agg., Torino,   1998.  (b) Chiavario M., Diritto processuale penale. Profilo istituzionale, Torino, 20125.  (c) Chiavario M., Diritto processuale penale, Torino, 20156.  (a) Conso G., Grevi V. (a cura di), Profili del nuovo codice di procedura penale, Padova,   19912.  (b) Conso G., Grevi V. (a cura di), Commentario breve al codice di procedura penale, Pa dova, 2005.  (a) Conso G., Grevi V., Bargis M. (a cura di), Compendio di procedura penale, Padova,   20147.  (b) Conso G., Grevi V., Bargis M. (a cura di), Compendio di procedura penale, Padova,   20168.  Conso G., Illuminati G. (a cura di), Commentario breve al codice di procedura penale,   Padova, 2015.     XXII Opere di carattere generale   (a) Cordero F., Codice di procedura penale commentato, Torino, 19922.  (b) Cordero F., Procedura penale, Milano, 20129.  Corso P. (a cura di), Commento al codice di procedura penale, Piacenza, 20082.  Cristiani A., Manuale del nuovo processo penale, Torino, 1992.  Curtotti D., Saravo L. (a cura di), Manuale delle investigazioni sulla scena del crimine,   Torino, 2013.  Dalia A.A., Ferraioli M., Manuale di diritto processuale penale, Padova, 20138.  Della Casa F., Giostra G. (a cura di), Ordinamento penitenziario commentato, Padova, 20155.  Dominioni O., Corso P., Gaito A., Spangher G., Dean G., Garuti G., Mazza O., Procedura   penale, Torino, 20101.  Dominioni O., Corso P., Gaito A., Spangher G., Galantini N., Filippi L., Garuti G., Mazza   O., Varraso G., Vigoni D., Procedura penale, Torino, 20154.  Ferrua P., Marzaduri E., Spangher G. (a cura di), La prova penale, Torino, 2014.  Gaito A. (a cura di), La prova penale, I, II e III, Torino, 2008.  (a) Giarda A., Spangher G. (a cura di), Codice di procedura penale commentato, Milano,   20012.  (b) Giarda A., Spangher G. (a cura di), Codice di procedura penale commentato, Milano,   20104.  Grevi V., Giostra G., Della Casa F. (a cura di), Ordinamento penitenziario commentato,   Padova, 20114.  Kostoris R.E. (a cura di), Manuale di procedura penale europea, Milano, 20152.  Lattanzi G., Lupo E. (a cura di), Codice di procedura penale. Rassegna di giurisprudenza   e di dottrina, V, 1 e 2, Milano, 2013.  Leone G., Trattato di diritto processuale penale, II, Napoli, 1961.  Lozzi G., Lezioni di procedura penale, Torino, 20149.  Manzini V., Trattato di diritto processuale penale italiano, IV, Torino, 19726.   Nappi A., Guida al codice di procedura penale, Milano, 200710.  Nobili M., La nuova procedura penale. Lezioni agli studenti, Bologna, 1989.  Pisani M., Molari A., Perchinunno V., Gaito A., Spangher G., Manuale di procedura pe nale, Bologna, 20067.  (a) Scaparone M., Elementi di procedura penale. I principi costituzionali, Milano, 1999.  (b) Scaparone M., Procedura penale, I e II, Torino, 20154,  (a) Siracusano D., Galati A., Tranchina G., Zappalà E., Diritto processuale penale, II, Mi lano, 2011.  (b) Siracusano D., Galati A., Tranchina G., Zappalà E., Diritto processuale penale, Mila no, 2013.  Spangher G. (diretto da), Trattato di procedura penale, I, 1, Torino, 2009.   Spangher G. (diretto da), Trattato di procedura penale, I, 2, Torino, 2008.  Spangher G. (diretto da), Trattato di procedura penale, II, 2, Torino, 2008.   Spangher G. (diretto da), Trattato di procedura penale, III, Torino, 2009.   Spangher G. (diretto da), Trattato di procedura penale, VII, 1, Torino, 2011.   Taormina C., Diritto processuale penale, Torino, 19952.  Tonini P., Manuale di procedura penale, Milano, 201516.  Tranchina G. (a cura di), Codice di procedura penale, I e II, Milano, 2008.  (a) Ubertis G., Argomenti di procedura penale, II, Milano, 2006.  (b) Ubertis G., Sistema di procedura penale, I, Principi generali, Torino, 2013.     Introduzione   di Francesco Caprioli   La funzione delle indagini preliminari è scolpita nell’articolo introduttivo del  libro V del codice: «il pubblico ministero e la polizia giudiziaria svolgono, nell’ambito delle rispettive attribuzioni, le indagini necessarie per le determinazioni  inerenti all’esercizio dell’azione penale» (art. 326). La proiezione funzionale in  questo modo assegnata alla fase investigativa riflette il profondo mutamento di  struttura che ha interessato il rito penale nel passaggio dalla precedente codificazione a quella attuale. Sul tradizionale schema bifasico scandito dal binomio ricerca-giustificazione, caratteristico di tutti i processi penali riconducibili al modello c.d. “misto” di matrice napoleonica, il legislatore del 1988 ha innestato il  fondamentale elemento di novità rappresentato dallo spostamento dell’alternativa azione/archiviazione dalle battute iniziali a quelle conclusive della fase  accertativa preliminare. Ne è scaturita una radicale metamorfosi sistematica: la  vecchia istruttoria formale o sommaria – sede squisitamente processuale e giurisdizionale di acquisizione anticipata della prova – ha lasciato spazio a un’indagine preliminare formalmente estranea alla dimensione concettuale della processualità e priva dei suoi connotati distintivi (imputazione, imputato, contraddittorio, prova, sentenza).   Trasparente l’intenzione dei riformatori: chiamato ad «attuare nel processo penale i caratteri del processo accusatorio» (art. 2 comma 1 della legge delega del  1987), il legislatore delegato intendeva sovvertire un assetto sistematico nel quale  gli atti istruttori avevano finito per condizionare pesantemente gli esiti dell’accertamento dibattimentale. Oltre che per l’oggettiva fragilità dei congegni normativi volti a precludere l’uso dibattimentale delle prove precedentemente acquisite,  ciò era avvenuto a causa della stessa natura giuridica dei materiali istruttori.  Trattandosi di autentiche prove, venute a esistenza in un contesto processuale e  giurisdizionale, il loro recupero in giudizio si era rivelato in qualche misura fisiologico: degradati dalla riforma a semplici “elementi di prova”, i nuovi materiali  cognitivi confezionati dal pubblico ministero e dalla polizia giudiziaria nella fase  pre-imputativa non avrebbero invece potuto reggere il confronto – così almeno si  riteneva – con le prove dibattimentali.   Non meno deleterio per le dinamiche di acquisizione dibattimentale della prova si era rivelato il patologico gigantismo dell’accertamento istruttorio. Postu   XXIV Francesco Caprioli   lando un accertamento tendenzialmente completo dei fatti rilevanti per la decisione sulla responsabilità, l’attività istruttoria richiedeva tempi lunghi di espletamento e produceva una mole notevole di materiali probatori, inevitabilmente destinati  a soffocare un accertamento giudiziale che poteva svolgersi anche a distanza di  molti anni dall’episodio criminoso. Ne scaturivano dinamiche di svolgimento dell’istruzione dibattimentale mortificanti per i principi di oralità, immediatezza e  contraddittorio nel momento di formazione della prova: a partire dalla richiesta,  normalmente rivolta dal giudice del dibattimento al testimone, di “confermare” le  dichiarazioni rese in istruttoria. Per restituire al dibattimento la sua perduta centralità, l’indagine preliminare era dunque stata concepita come tendenzialmente  breve e governata dal principio di incompletezza dell’accertamento. Lo stesso  criterio normativo di attuazione del principio di obbligatorietà dell’azione penale  contenuto nell’art. 125 disp. att. – il pubblico ministero è tenuto a esercitare l’azione penale non appena disponga di «elementi […] idonei a sostenere l’accusa in  giudizio» – sembrava chiaramente alludere, nella nuova cornice sistematica, a una  tendenziale sommarietà e non esaustività del quadro cognitivo.   Si inscrivevano all’interno di queste coordinate concettuali alcune delle scelte  più qualificanti adottate dai riformatori nella configurazione della fase investigativa: la rinuncia al giudice inquirente, sostituito da un organo giurisdizionale destinato a intervenire incidentalmente in funzione di controllo e/o di garanzia; l’assetto dei rapporti tra pubblico ministero e polizia giudiziaria; la tendenziale deformalizzazione degli atti investigativi; la riduzione degli spazi partecipativi concessi alla difesa (in aperto contrasto con la logica del c.d. “garantismo inquisitorio” che aveva contraddistinto l’ultimo periodo di vigenza del codice abrogato); la  disciplina degli atti investigativi “omologhi” alle prove dibattimentali; l’assoggettamento della fase preparatoria a rigide scansioni temporali.   Nel volgere di un quarto di secolo, interventi novellistici di carattere regressivo e contraddizioni insite nell’originaria disciplina codicistica hanno progressivamente incrinato questa nitida impalcatura sistematica, riducendo significativamente le distanze concettuali tra l’indagine preliminare e il ripudiato archetipo  istruttorio.   La polifunzionalità degli atti di investigazione è il primo elemento di intrinseca debolezza con il quale ha dovuto misurarsi il modello elaborato dal legislatore  del 1988. Lungi dal supportare unicamente le determinazioni del pubblico ministero in ordine all’esercizio dell’azione penale (e i connessi provvedimenti del  giudice dell’archiviazione e del giudice dell’udienza preliminare, chiamati a effettuare un controllo sulla correttezza di tali determinazioni), le indagini della polizia  giudiziaria e del pubblico ministero costituiscono la piattaforma cognitiva di molte importanti decisioni del giudice per le indagini preliminari, del giudice dell’udienza preliminare e dello stesso giudice del dibattimento. Chiamati a svolgere,  in simili contesti, una funzione squisitamente probatoria, gli atti di indagine  preliminare hanno finito inevitabilmente per ribellarsi alla configurazione “minimalistica” imposta loro dai codificatori del 1988. Ne hanno fatto le spese la distinzione tra prove ed elementi di prova e le istanze antiformalistiche che avevano     Introduzione XXV   ispirato la disciplina della documentazione degli atti: e anche il ruolo deteriore assegnato alla difesa (sia dal punto di vista della partecipazione alle attività investigative del pubblico ministero e del coinvolgimento nell’adozione delle sue determinazioni, sia dal punto di vista della ricerca e dell’utilizzo degli elementi a discarico dell’indagato) si è rivelato presto inadeguato ai contenuti effettivi dell’indagine pubblica.   La stessa scelta normativa di trasportare all’esito della fase inquirente l’atto di  formulazione dell’imputazione ha dovuto fronteggiare accuse di eccessivo formalismo e nominalismo. A dispetto dell’etichetta normativa, è già sostanzialmente  un’imputazione, ad esempio, la «descrizione sommaria del fatto, con l’indicazione delle norme di legge che si assumono violate» che l’art. 292 comma 2 lett. b  annovera tra i contenuti necessari delle ordinanze applicative delle misure cautelari (non è un caso che il punto 36 della legge delega del 1987 assegnasse senz’altro la qualifica di imputato al soggetto destinatario della misura). Ciò premesso, a  destare perplessità è l’idea che un’indagine condotta su un addebito già compiutamente delineatosi in tutti i suoi estremi fattuali e giuridici possa concludersi  senza esercizio dell’azione penale, sottraendosi alle regole e alle categorie del  processo: tanto più quando alla nascita “sostanziale” dell’imputazione abbia fatto  seguito l’adozione di provvedimenti restrittivi della libertà personale e quando in  ordine a tale imputazione abbia già avuto modo di svilupparsi il contraddittorio  tra le parti.   La questione dell’efficacia preclusiva del provvedimento di archiviazione  assume, al riguardo, un’importanza cruciale. Nel silenzio della disciplina codicistica – che si limita a regolare l’ipotesi in cui il pubblico ministero intenda riaprire  l’indagine archiviata (art. 414) –, tutto sembrerebbe deporre a favore dell’inesistenza di preclusioni all’esercizio immediato dell’azione penale dopo l’archiviazione: non essendo mai stata esercitata l’azione, il pubblico ministero non può che  conservare intatto il potere-dovere assegnatogli dall’art. 112 Cost. Una simile  conclusione deve tuttavia fare i conti con la dimensione sostanziale dell’indagine  e con le cadenze rituali della stessa procedura archiviativa: l’assenza solo apparente di un nucleo imputativo, i pesanti costi umani legati all’emanazione dei  provvedimenti cautelari e all’impiego di taluni strumenti investigativi, l’esercizio  vittorioso del contraddittorio (a scapito della persona offesa) nell’ambito della  procedura di archiviazione sono fattori che rendono problematico negare all’exindagato, entro certo limiti, il diritto alla stabilità degli esiti investigativi. Non  stupisce, dunque, che la Corte costituzionale abbia finito per riconoscere al provvedimento archiviativo un’efficacia sostanzialmente preclusiva. In questo modo,  tuttavia, è stata impietosamente svelata la natura sostanzialmente processuale e  giurisdizionale delle indagini preliminari, costituendo l’efficacia di giudicato il  principale indicatore normativo della giurisdizionalità di un provvedimento e della procedura che ne precede l’emanazione.   Un decisivo contributo alla metamorfosi funzionale e strutturale della fase investigativa è stato infine offerto dalle modifiche normative che hanno interessato  il giudizio abbreviato. La sottrazione al pubblico ministero del potere di opporsi     XXVI Francesco Caprioli   alla richiesta formulata dall’imputato a norma dell’art. 438 ha comportato il definitivo abbandono del principio di incompletezza dell’indagine. Consapevole di  doversi presentare in udienza preliminare con elementi di prova tendenzialmente  sufficienti a giustificare una sentenza di condanna – vale a dire, parafrasando  l’art. 125 disp. att., con elementi di prova idonei a sostenere l’accusa nel giudizio  abbreviato –, il pubblico ministero non può più permettersi lacune investigative,  né impostare strategie d’indagine proiettate esclusivamente sul futuro giudizio dibattimentale. Come ha puntualizzato anche la Corte costituzionale, il pubblico  ministero deve ormai «tenere conto, nello svolgere le indagini preliminari, che  sulla base degli elementi raccolti l’imputato potrà chiedere ed ottenere di essere  giudicato con il rito abbreviato, e non [può] quindi esimersi dal predisporre un  esaustivo quadro probatorio in vista dell’esercizio dell’azione penale». Di qui  ulteriori frizioni rispetto all’assetto sistematico originario: mal conciliandosi, ad  esempio, la necessaria completezza dell’indagine con l’imposizione di termini perentori al suo espletamento.   Tramontata l’illusione di un’indagine preliminare leggera sul piano contenutistico oltre che povera sul piano sistematico, a fronteggiare l’eventualità che la decisione dibattimentale risulti condizionata in misura determinante dagli esiti dell’attività preparatoria è rimasto il solo principio di inutilizzabilità c.d. “fisiologica” degli atti investigativi, riaffermato e rinvigorito dalla riforma costituzionale del 1999. Rispetto al modello processuale imperniato sull’istruzione formale o  sommaria, permangono tuttavia immutati, nonostante i buoni propositi del legislatore del 1988, il numero e la qualità dei materiali cognitivi che premono minacciosi alle porte dell’udienza dibattimentale.     Capitolo I Notizie di reato e condizioni di procedibilità   di Barbara Lavarini   Sommario   Sezione I. La notizia di reato. – 1. Premessa. – 2. L’accezione “sostanziale”: i contenuti informativi  minimi. – 2.1. La pseudo-notizia di reato. – 2.2. I soggetti e le modalità di acquisizione. – 3. L’accezione “formale”: notitiae criminis qualificate e non qualificate. – 3.1. La denuncia. – 3.2. L’informativa  di polizia giudiziaria. – 3.3. Il referto. – 3.4. La “denuncia” anonima. – 4. La notitia criminis nella dinamica del procedimento. – 5. Il registro delle notizie di reato: profili generali. – 5.1. L’iscrizione nel  registro come atto obbligatorio dai molti profili discrezionali. – 5.2. Iscrizioni omnibus, aggiornamenti,  nuove iscrizioni. – 5.3. L’accesso al registro. – Sezione II. Le condizioni di procedibilità. – 1. Nozione. –  2. La compatibilità costituzionale. – 3. La declaratoria di improcedibilità. – 3.1. La riproponibilità dell’azione penale in deroga al ne bis in idem. – 4. Gli atti esperibili in attesa della condizione. – 5. La  querela: nozione. – 5.1. Legittimazione. – 5.2. Forma, modalità di presentazione, termini. – 5.3. Rinuncia e remissione. – 5.4. Il ricorso immediato al giudice di pace come equipollente della querela (cenni).  – 6. L’istanza e la richiesta. – 7. L’autorizzazione a procedere: nozione e casi. – 7.1. Profili procedimentali. – 8. L’autorizzazione ad acta: nozione e casi. – 8.1. L’autorizzazione ad acta per i parlamentari fra Costituzione e legge attuativa. – 9. Le condizioni di procedibilità atipiche. – Bibliografia.   Sezione I La notizia di reato.   1. Premessa.   In difetto, allo stato, di una definizione ex lege, della locuzione ‘notizia di reato’ si danno due accezioni, diverse, ma strettamente complementari:   a) in un’accezione sostanziale, ‘notizia di reato’ è, in prima approssimazione,  l’informazione, appresa d’iniziativa o ricevuta dal pubblico ministero o dalla  polizia giudiziaria, circa il fatto che un reato sarebbe stato commesso 1. La no                             1 Questa definizione, corrente nell’attuale dottrina (fra gli altri, P.P. Paulesu, Notizia di reato, 358), riprende quella formulata già da G. Leone, Trattato, 3 e successivamente precisata da  G. Aricò, Notizia di reato, 760.     2 Barbara Lavarini   tizia, così intesa, è specifica se offre indicazioni sul possibile autore del reato 2,  generica in caso contrario 3;   b) in un’accezione formale ‘notizia di reato’ è invece lo strumento attraverso  il quale l’informazione che un reato sarebbe stato commesso – cioè la ‘notizia’  come definita sub a) – è acquisita dagli organi a ciò deputati. È a questa accezione  che va ricondotta la tradizionale distinzione fra notizie di reato qualificate, cioè  disciplinate dalla legge in quanto tali – ad esempio la denuncia (artt. 331-333) e il  referto (art. 334) –, e non qualificate, cioè non disciplinate dalla legge (si pensi  ad un’inchiesta giornalistica) o disciplinate dalla legge ad altri fini (si pensi alla  sorpresa in flagranza di reato ex art. 382) 4.   Dal punto di vista funzionale, la ‘notizia di reato’ – come vedremo intesa nell’accezione sub a) – è il presupposto per l’avvio di un procedimento penale, in  difetto del quale pubblico ministero e polizia giudiziaria non possono compiere  atti d’indagine preliminare, e alla cui integrazione, invece, deve necessariamente  seguire, dopo che tali atti siano stati eventualmente compiuti, l’esercizio dell’azione penale o l’archiviazione 5. Una volta che il procedimento sia stato avviato, la notizia di reato ne rappresenta il tema, suscettibile di svilupparsi, all’esito  delle indagini, in una vera e propria imputazione 6.   2. L’accezione “sostanziale”: i contenuti informativi minimi.   Sotto il profilo “sostanziale”, vanno meglio chiariti i “contenuti minimi” 7 che  un’informazione, appresa o ricevuta dal pubblico ministero o dalla polizia giudiziaria, deve avere per potersi qualificare ‘notizia di reato’.   È opinione unanime in dottrina che, non dovendosi confondere la ‘notizia’ con  la ‘certezza’ che il reato è avvenuto – l’accertamento costituendo l’obiettivo, non                               2 Perché la notizia possa dirsi specifica, con quanto ne consegue agli effetti – fra l’altro –   del registro in cui essa va iscritta dal pubblico ministero (v., infra, 5), occorre che rechi indicazioni in merito all’identità fisica del possibile autore del reato, non essendo indispensabile la  precisazione dell’identità anagrafica: cfr., ampiamente, K. La Regina, Il procedimento, 7 ss.   3 Cfr. per tutti M. Scaparone, Procedura penale, II, 3.  4 Si rinvia, ancora, a M. Scaparone, Procedura penale, II, 4. V. anche P.P. Paulesu, Notizia   di reato, 358, il quale sottolinea come la ‘notizia di reato’ sia un «concetto polisenso, perché  denotativo sia del “contenente”, cioè il veicolo informativo, sia del “contenuto”, ossia il fatto  storico rappresentato».   5 Fra gli altri, A. Marandola, I registri, 44; M. Scaparone, Procedura penale, II, 3, nonché,  con particolare riguardo al rapporto fra notizia di reato e azione penale, P. Ferrua, L’iniziativa  del pubblico ministero, 315.   6 Fra gli altri R. Aprati, La notizia di reato, 5; A. Marandola, I registri, 150 ss.; A. Zappulla, La formazione, 16 ss.   7 Così P.P. Paulesu, Notizia di reato, 359.     Notizie di reato e condizioni di procedibilità 3   il punto di partenza, del procedimento penale –, la prima consista nella rappresentazione in termini ipotetici 8, purché non palesemente inverosimili 9, di uno  specifico fatto storico, attribuito o no a soggetti determinati, da cui risulti la possibile integrazione di una fattispecie incriminatrice 10. In termini non dissimili  si sono recentemente espresse le Sezioni Unite, affermando che la locuzione ‘notizia di reato’ «certamente […] evoca un quid minus di ciò che rappresenta la base  fattuale per elevare l’imputazione […] ma è anche un quid pluris rispetto ad una  indefinita ipotesi», ad un «semplice sospetto» di reato 11.   I profili di fattispecie, che la notitia criminis deve consentire di individuare per  potersi reputare tale, si riducono peraltro all’elemento oggettivo del reato, nelle  componenti della condotta, dell’evento e del nesso causale 12. Considerato, infatti,  che per espressa previsione normativa (artt. 331 comma 1 e 335 comma 1) la notizia di reato non deve necessariamente individuarne l’autore (dal che l’accennata distinzione fra notizia generica e specifica), le indicazioni sull’elemento  soggettivo non possono rappresentare un contenuto indispensabile della stessa,  giacché nessuna, pur ipotetica, ricostruzione del titolo di attribuibilità soggettiva  del fatto è possibile a fronte di autori non individuati 13. Né fra i contenuti minimi  della notitia criminis rientra la prospettazione dell’antigiuridicità della condotta,  cioè l’indicazione di elementi significativi dell’assenza di cause di giustificazione.  Viene qui in gioco, come un’attenta dottrina osserva, un ragionamento a fortiori:  poiché l’assenza di esimenti non va contestata nell’imputazione, ai quali effetti è                               8 Quanto al carattere dell’“ipoteticità” v. per tutti, già nel vigore del codice del 1930, G.  Aricò, Notizia di reato, 759 s.   9 Sottolinea la particolare utilità del «canone di verosimiglianza» D. Vicoli, La “ragionevole durata”, 122, secondo cui «a fondare una “notizia” è qualunque elemento conoscitivo dal  quale si possa inferire, per il tramite di plausibili passaggi logici, un’ipotesi di reato astrattamente verificabile»; v. anche A. Zappulla, La formazione, 129 ss.   10 Cfr. F. Caprioli, Indagini preliminari, 528. Della definizione riportata nel testo si proponeva la “cristallizzazione” legislativa la “Bozza di delega legislativa al Governo della Repubblica per l’emanazione del nuovo codice di procedura penale”, elaborata dalla Commissione  ministeriale presieduta dal prof. Riccio (in www.giustizia.it), il cui art. 55.1 recita: «definizione  della notizia di reato come rappresentazione non manifestamente inverosimile di uno specifico  accadimento storico, attribuito o meno a soggetti determinati, dalla quale emerga la possibile  violazione di una disposizione incriminatrice contenuta nel codice penale o in leggi speciali».  Esprime apprezzamento per tale «sforzo definitorio» A. Zappulla, La formazione, 347 s.   11 Cass., Sez. Un., 24.9.2009, Lattanzi, in Cass. pen., 2010, 503. V. anche Cass., Sez. III,  2.12.1998, P.M. Terni, in Cass. pen., 1999, 3458, secondo cui «una notitia criminis […] per  essere tale, deve avere per oggetto un fatto specifico idoneo ad integrare gli estremi di reato, e,  per la fonte da cui proviene, deve essere dotata di adeguata credibilità».   12 Ex plurimis L. Bresciani, La notizia di reato, 4; A. Marandola, I registri, 48 ss.; D. Negri,  Fumus commissi delicti, 77; P.P. Paulesu, Notizia di reato, 359; D. Vicoli, La “ragionevole  durata”, 129. In termini parzialmente diversi R. Aprati, La notizia di reato, 10, per la quale il  contenuto minimo della notitia criminis si riduce ai profili della condotta e dell’evento.   13 R. Aprati, La notizia di reato, 11; D. Negri, Fumus commissi delicti, 77.     4 Barbara Lavarini   data per implicita, non si vede perché dovrebbe emergere dalla notizia di reato 14,  che della futura, eventuale, imputazione rappresenta l’embrione 15.   A sostegno della tesi, per cui la notitia criminis non postula indicazioni sull’elemento soggettivo e sull’antigiuridicità, può altresì richiamarsi la giurisprudenza in tema di «omessa denuncia» ex art. 361 c.p.: per la Cassazione, infatti,  l’obbligo di denuncia, la cui inosservanza integra il reato de quo, insorge non appena l’obbligato venga a conoscenza dei profili oggettivi del fatto-reato 16, non  competendogli alcuna indagine in ordine all’elemento soggettivo, ad eventuali  cause di giustificazione e (a maggior ragione) a cause estintive del reato, il cui accertamento spetta soltanto all’autorità giudiziaria 17.   A delineare l’accezione sostanziale di notitia criminis concorre, ancora, il requisito della riconoscibilità della fonte della medesima, ricavabile a contrariis  dagli artt. 333 comma 3 e 240 comma 1, nella parte in cui vietano qualsiasi uso  delle denunce e di altri documenti anonimi (salvo che costituiscano corpo di reato  o provengano dall’imputato) 18.   Una dottrina si chiede se, agli effetti dell’integrazione di una notitia criminis,  il fatto-reato che ne costituisce oggetto debba essere necessariamente rappresentato in via diretta o possa emergere anche in via indiretta o indiziaria, concludendo nel primo senso alla luce degli artt. 116 e 220 disp. att., che – come è noto –  prevedono il compimento di atti anche tipici d’indagine preliminare a fronte di un  mero ‘sospetto’ 19 o ‘indizio’ di reato 20: si osserva, infatti, che se il ‘sospetto’ e                               14 Cfr. R. Aprati, La notizia di reato, 11 s. V. anche, con particolare riguardo al rilievo   dell’antigiuridicità, ai fini della configurazione di una notizia di reato, nelle indagini sotto copertura, P.P. Paulesu, Notizia di reato, 361.   15 Per la qualificazione della notitia criminis come “embrione” della futura eventuale imputazione v. F. Cordero, Procedura penale, 402.   16 Non è un caso, del resto, che gli artt. 332 e 347, nel dettare la disciplina processuale della  denuncia ad opera del pubblico ufficiale o dell’incaricato di pubblico servizio, nonché  dell’informativa di polizia giudiziaria, prescrivano l’esposizione nell’atto degli «elementi essenziali del fatto»: cfr. D. Negri, Fumus commissi delicti, 79.   17 Cass., Sez. III, 15.4.1980, Marchetti, in Giust. pen., 1981, II, 28. In dottrina v. D. Negri, Fumus commissi delicti, 77, nonché, con qualche diversa sfumatura, P. Pisa, Denuncia omessa, 421.   18 P.P. Paulesu, Notizia di reato, 358; A. Zappulla, La formazione, 180 ss. In giurisprudenza Cass., Sez. III, 8.3.1995, Ceroni, in Cass. pen., 1996, 1876. Per un migliore approfondimento v. infra, 3.4.   19 Ex art. 116 comma 1 disp. att., «se per la morte di una persona sorge sospetto di reato, il  procuratore della Repubblica accerta le cause della morte e, se lo ravvisa necessario, ordina  l’autopsia secondo le modalità previste dall’articolo 360 del codice ovvero fa richiesta di incidente probatorio (…)».   20 A norma dell’art. 220 disp. att., se «nel corso di attività ispettive o di vigilanza previste  da leggi o decreti emergono indizi di reato, gli atti necessari per assicurare le fonti di prova e  raccogliere quant’altro possa servire per l’applicazione della legge penale sono compiuti con  l’osservanza delle disposizioni del codice».     Notizie di reato e condizioni di procedibilità 5   l’‘indizio’, vale a dire rappresentazioni indirette di un factum criminis 21, fossero  ‘notizie di reato’, «non ci sarebbe stato bisogno delle previsioni normative in parola,  perché in presenza di una notizia di reato il pubblico ministero può far eseguire  un’autopsia a prescindere dall’art. 116 disp. att. c.p.p. e la polizia giudiziaria può  avviare le indagini preliminari a prescindere dall’art. 220 disp. coord. c.p.p.» 22.  Premesso che il ‘sospetto’ – certamente una ‘non notizia’ di reato – e l’‘indizio’ non  appaiono sovrapponibili 23, sì che l’argomento in parola potrebbe al più trarsi  dall’art. 220 disp. att., quest’ultima disposizione conserva significato quand’anche  si intenda ‘indizio’ alla stregua di ‘notizia’ di reato 24, valendo a richiamare l’attenzione dell’autorità amministrativa – alla quale potrebbero anche non competere  funzioni di polizia giudiziaria – sull’esigenza che alla raccolta di elementi, che potrebbero avere rilievo di prova penale, si provveda nel rispetto della legge processuale penale anziché delle meno garantite procedure amministrative 25.   A confutazione della tesi, secondo cui la notitia criminis postula una rappresentazione diretta del fatto-reato, può ulteriormente osservarsi che è sicuramente  qualificabile come tale – tanto che ne può addirittura conseguire una misura restrittiva della libertà personale –, la ‘quasi flagranza’ di reato, vale a dire il più tipico esempio di rappresentazione del factum sceleris in via meramente indiziaria 26. Il problema, a nostro parere, è dato non tanto dalla natura diretta o indiretta  della rappresentazione, quanto dal “peso” che gli indizi e la relativa concatena                             21 Con le predette locuzioni, infatti, «si indica la conoscenza di fatti dai quali è possibile  dedurre, per lo più attraverso massime di esperienza, l’esistenza di ulteriori fatti, ma solo questi  ultimi possono essere riferiti al frammento nucleare del reato e non già i primi»: R. Aprati, La  notizia di reato, 17.   22 Testualmente R. Aprati, La notizia di reato, 18. In termini più sfumati P.P. Paulesu, Notizia di reato, 359 s.   23 Lo si ricava dallo stesso art. 116 disp. att., che nel comma 1 individua nel semplice sospetto di reato il presupposto perché il pubblico ministero accerti, eventualmente tramite autopsia, le cause della morte, mentre nel comma 2 richiede “(gravi) indizi di reato” perché lo  stesso organo possa ordinare il disseppellimento di un cadavere. Altro problema, evidentemente, è chiarire il confine tra ‘sospetto’ ed ‘indizio’: secondo la più convincente impostazione  dottrinaria, allorché il legislatore contrappone le due espressioni intende non tanto «riconoscere loro un’efficacia persuasiva “qualitativamente” differente», ma piuttosto sottolineare una  differenza “quantitativa”, tesa a «determinare nell’organo procedente una graduazione comportamentale nella salvaguardia dei valori eventualmente lesi dall’attività investigativa»: testualmente G. Ubertis, Prova, 296; v. anche N. Furin, Diritto di difesa, 2713; A. Marandola, I registri, 50 ss. In termini critici sulla dicotomia indizio-sospetto D. Vicoli, La “ragionevole durata”, 122 s.; A. Zappulla, La formazione, 138 ss.   24 Così M. Bontempelli, L’accertamento amministrativo, 175 ss.; A. Marandola, I registri,  57; R. Orlandi, Atti e informazioni, 156 s.   25 V. anche D. Vicoli, La “ragionevole durata”, 122, nota 59; A. Zappulla, La formazione, 142.  26 Secondo R. Aprati, La notizia di reato, 34, il rilievo della ‘quasi flagranza’ come notizia   di reato sarebbe soltanto un’eccezione alla regola per cui detta notizia non può consistere anche in una rappresentazione del fatto per via indiziaria.     6 Barbara Lavarini   zione devono avere perché il fatto, da questi inferibile, presenti i caratteri di specificità necessari a renderlo oggetto di una notitia criminis.   2.1. La pseudo-notizia di reato.  Alla luce delle considerazioni svolte sui requisiti minimi delle notitiae crimi nis, va tracciato il confine fra queste e le c.d. non notizie o pseudo-notizie di reato. La questione è di fondamentale importanza, in quanto solo per le prime, non  appena acquisite d’iniziativa dal pubblico ministero o pervenute al medesimo, è  prevista l’iscrizione nel registro ex art. 335, a cui dovrà necessariamente seguire  l’esercizio dell’azione penale o l’archiviazione. Le seconde, invece, sono iscritte  nel registro degli ‘atti non costituenti notizia di reato’ istituito con d.m.  30.9.1989 (oppure, quando si tratti di ‘anonimi’, nello speciale registro di cui  all’art. 108 disp. att. e al medesimo d.m. 27), e, come chiarito dalle Sezioni Unite  all’esito di un vivace contrasto giurisprudenziale, non richiedono l’archiviazione  “sotto controllo” giurisdizionale ex artt. 408 ss., ma possono essere “cestinate”  direttamente dal pubblico ministero (seppure non si tratti di una soluzione obbligata, sì che, quando il pubblico ministero decida invece di chiedere l’archiviazione, è abnorme il provvedimento del giudice per le indagini preliminari che gli  restituisca gli atti senza decidere in proposito) 28.   Secondo una dottrina, invero, il problema “di confine” di cui si discute ha ragione di porsi solo per le notizie “non qualificate” acquisite d’iniziativa dal pubblico  ministero o dalla polizia giudiziaria, giacché per le notizie che detti organi ricevano  attraverso i canali “qualificati” della denuncia, del referto et coetera, la veste “formale” di notitia criminis è sufficiente a determinare in capo alla polizia giudiziaria  l’obbligo di trasmettere l’atto al pubblico ministero, ed in capo a quest’ultimo  l’obbligo di provvedere all’iscrizione ex art. 335, alla quale dovrà seguire, in caso di  mancato esercizio dell’azione penale, l’ordinaria procedura di archiviazione 29.   La tesi non può essere condivisa, dovendosi peraltro distinguere la posizione  della polizia giudiziaria da quella del pubblico ministero. Nulla quaestio sul fatto  che la prima sia tenuta a trasmettere al secondo qualsiasi denuncia, querela o referto che abbia ricevuto, ma ciò in quanto – come si ricava, fra l’altro, dall’art.  107-bis disp. att. 30 – sulla polizia grava comunque un obbligo di trasmissione al                               27 Sul tema v. meglio infra, 5.  28 Cfr. Cass., Sez. Un., 22.11.2000, Buonarroti, in Cass. pen., 2001, 1777; Cass., Sez. Un.,   11.7.2001, Chirico, in Dir. pen. proc., 2002, 467.  29 P. Dubolino, Notizia di reato, 496 s. Nel medesimo senso si è espresso il Ministero della   giustizia, che in data 22.5.1991, in risposta ad un quesito formulato dalla Direzione affari penali (la relativa documentazione è reperibile in Doc. giust., 1991, n. 5, 122), ha affermato che il  problema della “cestinazione” si può porre solo per le informative contenute in atti diversi da  quelli qualificati dalla legge come notizie di reato (denunce, ecc.): sul tema, criticamente, F.  Caprioli, L’archiviazione, 396, nota 16.   30 Secondo questa disposizione «le denunce a carico di ignoti sono trasmesse all’ufficio di     Notizie di reato e condizioni di procedibilità 7   pubblico ministero del “veicolo” (la notizia di reato in senso formale) a prescindere dai relativi contenuti (la notizia nell’accezione sostanziale). Quanto al pubblico  ministero, invece, l’ambiguità dell’art. 335 – che obbliga tale organo all’iscrizione  della ‘notizia di reato’ senza precisare se questa debba intendersi in senso ‘sostanziale’ o anche meramente ‘formale’ – si risolve alla luce dell’art. 109 disp. att.,  secondo cui «la segreteria della procura della Repubblica annota sugli atti che  possono contenere notizia di reato la data e l’ora in cui sono pervenuti all’ufficio,  e li sottopone immediatamente al procuratore della Repubblica per l’eventuale  iscrizione nel registro delle notizie di reato»: da tale disposizione si ricava inequivocamente che, ai fini dell’iscrizione ex art. 335, ‘notizia di reato’ è l’informazione che può considerarsi tale sotto il profilo contenutistico, a prescindere dalla  veste formale con cui essa è stata acquisita dal pubblico ministero 31.   Ciò premesso, alla luce della nozione ‘sostanziale’ di notitia criminis sopra delineata, possono ritenersi pseudo-notizie le rappresentazioni, pur circostanziate e  verosimili, di fatti penalmente leciti 32, le rappresentazioni di fatti penalmente  illeciti che appaiano manifestamente inverosimili 33 o difettino completamente  di specificità 34, nonché, per espressa previsione normativa, qualsiasi notizia di  fonte anonima 35.                               procura competente da parte degli organi di polizia […] con elenchi mensili». Indicativo dell’obbligo della polizia giudiziaria di trasmettere all’organo d’accusa qualsiasi denuncia è anche  l’art. 361 c.p., ove si prescrive ai pubblici ufficiali e agli incaricati di un pubblico servizio tenuti all’obbligo di denuncia di presentare la stessa al pubblico ministero o a soggetto che abbia  l’obbligo di riferire a questi (locuzione riferibile, in primis, proprio alla polizia giudiziaria).   31 V. anche, con qualche diversa sfumatura, A. Zappulla, La formazione, 209. In giurisprudenza, cfr. Cass., Sez. VI, 16.7.2013, C.D., in Cass. pen., 2014, 2544 (nella specie, la Corte ha  escluso l’obbligo del pubblico ministero di considerare «automaticamente una notizia di reato», e  conseguentemente iscrivere nel registro ex art. 335, «l’eventuale denuncia per calunnia presentata  dall’indagato, fondata sulla sola circostanza che le accuse nei suoi confronti sono false»).    32 Si pensi alla circostanziata denuncia presentata da Tizio nei confronti di Caia per adulterio, e più in generale ad esposti o ricorsi riguardanti illeciti di natura civile o amministrativa, o  fatti in radice non illeciti.    33 L’inverosimiglianza potrebbe discendere vuoi dalla contrarietà del fatto rappresentato «a  elementari leggi logiche o scientifiche (“Tizio ha ucciso Caio pronunciando una formula magica”)», vuoi dalla relativa «inconciliabilità con fatti notori (“Un mese fa Tizio ha ucciso Caio”,  ma Caio è persona pubblica notoriamente viva)»: v. testualmente F. Caprioli, Indagini preliminari, 529.   34 Cfr. R. Aprati, La notizia di reato, 19 s., secondo cui il fatto oggetto di notitia criminis  deve essere stato «commesso in un preciso contesto storico ambientale: si deve trattare di un  accadimento determinato, di specie e non già imprecisato o di genere», sì che non potrebbe costituire notizia di reato «una proposizione referenziale corrispondente “nella formulazione” alla  proposizione legislativa», come «l’affermazione che qualcuno ha cagionato la morte di un uomo, o si è impossessato della cosa mobile altrui sottraendola a chi la deteneva». Cfr. anche D.  Vicoli, La “ragionevole durata”, 134 s.   35 Si veda altresì la circolare ministeriale n. 533 del 23.10.1989 esplicativa del sistema dei     8 Barbara Lavarini   Va da sé che, posta l’inapplicabilità alle pseudo-notizie di reato dell’ordinaria  procedura di archiviazione, la selezione, affidata al pubblico ministero, fra queste  ultime e le effettive notitiae criminis rischia di tradursi in uno strumento elusivo  dell’obbligo costituzionale di esercitare l’azione penale, per quanto giustificato –  e forse finanche indispensabile – nella prospettiva dell’economia processuale 36. In  ragione di ciò, una corrente di pensiero fa leva sull’art. 411 – che configura quale  specifica ipotesi di archiviazione l’essere il fatto «non previsto dalla legge come  reato» – per negare un siffatto potere selettivo in capo all’organo d’accusa, ricavandone che questi debba chiedere l’archiviazione anche per le notizie relative a  fatti palesemente privi di rilevanza penale, restandogli, al più, il potere di “cestinare” le informazioni carenti ictu oculi di «qualunque profilo di illiceità (penale,  civile, amministrativa)» 37.   Può però obiettarsi che l’archiviazione ex art. 411 non attiene ai casi in cui  manchi ab origine una notitia criminis, ma piuttosto a quelli in cui la liceità penale del fatto emerga ‘a valle’ dell’acquisizione della relativa notizia, in conseguenza di atti d’indagine o dell’abolizione ex post della norma incriminatrice 38.  D’altronde, ai sensi dell’art. 408 l’archiviazione presuppone una notizia ‘di reato’,  e tale non è, nemmeno etimologicamente, un’informativa che abbia ad oggetto  fatti evidentemente privi di qualsiasi rilievo penalistico 39.   Piuttosto, il pubblico ministero dovrà esercitare il potere di “cestinazione” in  termini assai moderati, procedendo all’iscrizione ex art. 335 ogniqualvolta, alla  luce dell’asserita notitia criminis, l’illiceità penale del fatto sia anche solo vagamente dubbia 40. Inoltre, come è stato efficacemente sottolineato, tale organo non  potrà “travestire” da ‘non notizia’ una notizia di reato manifestamente infondata,  quale potrebbe essere l’informazione su un fatto rispondente ai requisiti oggettivi  di una fattispecie incriminatrice, da cui peraltro emerga – senza necessità di alcuna investigazione – il difetto dell’antigiuridicità o della colpevolezza 41.                              registri approvato con d.m. 30.9.1989, in G. Conso, V. Grevi, G. Neppi Modona, Il nuovo codice, 549 ss. secondo cui vanno iscritti nel registro degli atti non costituenti notitia criminis  tutti «gli atti e informative […] del tutto privi di rilevanza penale […] quali esposti o ricorsi in  materia civile o amministrativa, esposti privi di senso ovvero di contenuto abnorme o assurdo,  atti riguardanti eventi accidentali, ecc.». Per ulteriori approfondimenti si rinvia, ex plurimis, a  R. Aprati, La notizia di reato, 7 ss.; A. Marandola, I registri, 88 e 357 ss.   36 Cfr. ex plurimis F. Caprioli, L’archiviazione, 400.  37 Testualmente C. Scaccianoce, L’inazione, 225. V. anche F.R. Dinacci, Il controllo giuri sdizionale, 580 s.  38 F. Caprioli, L’archiviazione, 398; S. Sau, Fatti non previsti dalla legge come reato, 1172.   V. anche Cass., Sez. Un., 22.11.2000, Buonarroti, cit.  39 Fra gli altri F. Caprioli, L’archiviazione, 396; G. Giostra, L’archiviazione, 30 s.  40 Per tutti G. Giostra, L’archiviazione, 32.  41 Fra gli altri F. Caprioli, L’archiviazione, 402 ss.; P.P. Paulesu, Notizia di reato, 362; S.   Quattrocolo, Esiguità del fatto, 106 ss. In giurisprudenza v. G.i.p. Trib. Milano, 11.12.1997,  Parravicini, in Cass. pen., 2000, 3461, secondo cui le pseudo-notizie di reato «non si identifi   Notizie di reato e condizioni di procedibilità 9   Resta da chiedersi quali rimedi l’ordinamento offra contro gli eventuali abusi  dell’organo d’accusa (a parte, evidentemente, la responsabilità disciplinare). La  Cassazione, rilevando che il decreto del pubblico ministero, di trasmissione diretta all’archivio di un atto non considerato notitia criminis, non ha natura giurisdizionale e non è qualificabile come abnorme, ne ha correttamente escluso l’impugnabilità, ritenendo però esperibile, in tale situazione, la procedura di avocazione  ex artt. 412-413. Invero, «se il potere di avocazione è esercitabile allorché il p.m.,  dopo avere iscritto l’atto nel registro delle notizie di reato, pur dovendo non esercita l’azione penale, a fortiori è esercitabile quando l’inattività del p.m. si spinge  al punto da non effettuare l’iscrizione nell’apposito registro o da effettuarla nel  registro delle pseudo-notizie, facendo così un uso distorto del suo potere» 42.   2.2. I soggetti e le modalità di acquisizione.  Abbiamo già detto che l’informazione, circa il fatto che un reato sarebbe stato   commesso, è ‘notizia di reato’ in quanto sia acquisita dal pubblico ministero o  dalla polizia giudiziaria. Per espressa previsione normativa (artt. 330, 335, 55),  entrambi tali organi possono acquisire la notitia criminis vuoi ricevendola attraverso i canali “qualificati” ex artt. 331 ss., vuoi prendendola di propria iniziativa al di fuori di questi ultimi canali. È su tali poteri di iniziativa e sui relativi limiti che è anzitutto opportuno soffermarsi, con riguardo non tanto alla polizia giudiziaria – il cui dovere istituzionale di apprendere, e preliminarmente di ricercare,  notizie di reato è l’ovvio corollario dei compiti di polizia di prevenzione di regola  svolti dalla medesima –, quanto al pubblico ministero, la cui legittimazione a  muoversi autonomamente alla ricerca della notitia criminis, nella “zona grigia” al  confine tra attività giudiziaria ed amministrativa, è da sempre discussa 43.                              cano con la notitia criminis di cui appaia manifesta, fin dall’inizio, l’infondatezza. Una manifesta infondatezza iniziale potrebbe forse esimere dallo svolgimento di specifiche indagini,  consentendo al p.m. di formulare direttamente una richiesta di archiviazione. Ma non lo esimerebbe comunque dalla necessità della previa iscrizione della notizia di reato anche al solo fine  di attivare il procedimento diretto all’archiviazione». Contra, parrebbe, A. Zappulla, La formazione, 180, secondo cui la presenza di «elementi negativi» del reato – ad esempio di cause di  giustificazione – «qualora non necessiti di iniziative investigative che ne confermino la sussistenza, dovrà determinare il pubblico ministero a un’iscrizione delle notizie nel registro delle  notizie non costituenti reato, pur comportando tale scelta l’effetto di sottrarle al controllo giurisdizionale».   42 Cass., Sez. Un., 11.7.2001, Chirico, cit. Evidenzia alcune difficoltà operative in ordine  all’esperibilità dell’avocazione A. Marandola, I registri, 384 s.   43 Si veda, già nel vigore del codice del 1930 – ove peraltro mancava una disposizione  esplicitamente attributiva al pubblico ministero del compito di prendere anche d’iniziativa notizie di reato –, il dibattito fra P. Ferrua, M. Nobili, G. Tranchina, sul tema “Uffici del pubblico  ministero ed iniziative di ricerca della notizia di reato”, in Leg. pen., 1986, 313. Recentemente  v. invece il confronto fra R. Orlandi, F. Caprioli, G. Insolera, su “La ricerca della notizia di  reato da parte dell’accusatore”, in Criminalia, 2011, 437.     10 Barbara Lavarini   I critici dell’attuale sistema rilevano che, lasciando il pubblico ministero libero  di ricercare la notizia di reato sulla base di impulsi esterni non qualificati o addirittura di proprie “intuizioni”, se ne avallano iniziative discriminatorie e talora  inutilmente dispendiose (si pensi ai c.d. controlli a tappeto di questa o quella categoria professionale ‘in odore’ di frequenti condotte illecite). Di qui la drastica  proposta, tradottasi in specifiche iniziative legislative, di “retrocedere” tale organo  a mero ricettore di notizie qualificate, lasciando alla sola polizia giudiziaria il  compito di ricercare ed apprendere le notizie inqualificate 44.   Sul fronte opposto possono però richiamarsi i principi costituzionali di indipendenza esterna del pubblico ministero e di obbligatorietà dell’azione penale –  entrambi funzionali alla legalità penale e all’uguaglianza degli individui di fronte  alla legge –, i quali verrebbero irrimediabilmente compromessi se l’organo d’accusa non potesse avviare un procedimento in difetto di una notizia qualificata  proveniente ab externo, a maggior ragione in un sistema in cui gli organi di polizia, a causa della “doppia dipendenza” – dall’autorità giudiziaria per le funzioni di  polizia giudiziaria, dall’esecutivo per quelle di polizia di prevenzione –, nella ricerca della notitia criminis, situata al “crocevia” tra le due funzioni, sono “a rischio” di condizionamento governativo 45.   Proprio alla luce dei predetti principi, i poteri d’iniziativa attribuiti al pubblico  ministero dall’art. 330 non paiono suscettibili nemmeno della lettura di compromesso, suggerita da una parte della dottrina, secondo cui egli potrebbe apprendere  autonomamente solo notizie “già perfezionate” – seppure ne sia venuto a conoscenza tramite canali non qualificati –, non svolgere attività pre-investigative tese  a “perfezionare” informazioni non ancora costituenti notitiae criminis (queste ul                             44 Il riferimento è in particolare al d.d.l. n. 1440/S, presentato dal Ministro Alfano nel   2009 (ma si veda già, nella XIII legislatura, il d.d.l. n. 3465/S del 1997), contenente la riformulazione dell’art. 330 («la polizia giudiziaria prende di propria iniziativa e riceve notizie di reati. Il pubblico ministero riceve le notizie di reato presentate o trasmesse a norma  degli articoli seguenti») e correlate modifiche agli artt. 55 e 335: per un più approfondito  commento cfr., con varie sfumature, R. Aprati, La notizia di reato, 79 ss.; P. Ferrua, Il modello costituzionale del pubblico ministero, 32 ss.; G. Lattanzi, Pubblico ministero e polizia  giudiziaria, 1783 ss. O. Mazza, La fase delle indagini, 3262 ss.; P.P. Paulesu, Notizia di reato, 368. Va peraltro richiamato anche l’art. 132 del progetto di revisione costituzionale elaborato dalla Commissione bicamerale (in Guida dir., 1997, fasc. 43, 14 ss.), che, nel ribadire  il principio di obbligatorietà dell’azione penale, demandava al pubblico ministero di avviare  le indagini «quando ha notizia di un reato»: ne derivava, secondo una dottrina, che nell’eventualità della riforma costituzionale il pubblico ministero non sarebbe più stato «legittimato a ricercare la notizia di reato, […] ma […] costretto ad attenderla per poter iniziare le  indagini preliminari» (testualmente E. Marzaduri, Oralità, concentrazione e immediatezza,  61; v. anche L. Bresciani, La notizia di reato, 5, nota 2; F. Cassibba, Investigazioni ed indagini, 516, nota 24).   45 P. Ferrua, Il modello costituzionale del pubblico ministero, 32, e già Id., L’iniziativa del  pubblico ministero, 318. V. anche F. Cassibba, Investigazioni ed indagini, 515; L. Giuliani,  Indagini preliminari, 468 s.; G. Lattanzi, Pubblico ministero e polizia giudiziaria, 1787.     Notizie di reato e condizioni di procedibilità 11   time attività restando riservate alla polizia) 46. Detta lettura, del resto, confligge  con plurime previsioni normative che – in termini assai più chiari dell’art. 330 –  legittimano espressamente il pubblico ministero a compiere accertamenti “a ricerca” della notizia di reato: si pensi all’art. 116 disp. att., secondo cui «se per la  morte di una persona sorge sospetto di reato, il procuratore della Repubblica accerta le cause della morte e, se lo ravvisa necessario, ordina l’autopsia», o agli  artt. 18-bis comma 5 ord. penit. e 371-bis lett. c c.p.p., che permettono al Procuratore nazionale antimafia e antiterrorismo di procedere a “colloqui investigativi”  con detenuti o internati, onde acquisire informazioni e dati sulla criminalità organizzata utili alla repressione dei reati 47.   Ritenere il pubblico ministero legittimato alla ricerca della notizia di reato non  significa, peraltro, escludere ogni limite ai suoi poteri d’iniziativa. Sotto questo  profilo, si è condivisibilmente affermato che l’organo d’accusa non può muoversi “al buio” 48, ma esclusivamente a fronte di un’“apparenza” o “sospetto” di un  reato 49, cioè di un quid minoris rispetto alla notitia criminis, peraltro riconducibile  ad un impulso esterno 50, non a “teoremi” scaturiti dalla mente di un singolo ma                             46 L. Violante, Controllo di legalità, 879 ss.: l’Autore fonda tale soluzione interpretativa sul   significato della locuzione ‘prendere notizia di reato’, che, a suo dire, lungi dall’autorizzare il  pubblico ministero a ‘ricercare’ detta notizia, ne presupporrebbe l’esistenza. Su posizioni analoghe, con qualche diversa sfumatura, v. anche F. Caprioli, La ricerca della notizia di reato,  440 ss.; G. Santalucia, Il potere del pubblico ministero, 168 ss.; C. Scaccianoce, L’inazione del  pubblico ministero, 252 ss. Per una critica R. Aprati, La notizia di reato, 72, secondo cui «risulta davvero difficile ritenere che l’enunciato “prendere d’iniziativa una notizia di reato”, voglia dire solo “trovare” una notizia già formata. Perché in tal modo si trascura completamente il  significato che l’espressione “d’iniziativa” apporta al significato dell’intero enunciato. Quest’ultima, infatti, evoca un’attivazione, un rendersi operativi, un impulso, un progetto, un piano».   47 Cfr. R. Aprati, La notizia di reato, 72 s.; G. Lattanzi, Pubblico ministero e polizia giudiziaria, 1787; A. Marandola, I registri del pubblico ministero, 89 ss.; O. Mazza, La fase delle  indagini, 3265.   48 O. Mazza, La fase delle indagini, 3265; A. Marandola, I registri, 101; R. Orlandi, Inchieste preparatorie, 569, nota 5; A. Zappulla, La formazione, 241. V. anche Cass., Sez. III,  2.12.1998, P.M. Terni, cit., secondo cui va escluso che possano essere svolte dal pubblico ministero «indagini a tappeto ed in forma indiscriminata dirette ad accertare se eventualmente  ipotetici reati sono stati commessi».   49 Cfr. P. Ferrua, Il modello costituzionale del pubblico ministero, 30. In termini ancora più  rigidi F. Caprioli, La ricerca della notizia di reato, 447, secondo cui, anche ad ammettere che  il pubblico ministero possa compiere attività pre-investigative, «presupposto minimo» del relativo svolgimento dovrebbe essere «uno specifico e documentabile spunto informativo idoneo a  ingenerare il fondato convincimento che l’impiego di risorse investigative per la ricerca della  notizia di reato non risulterebbe vano. Dovrebbe inoltre trattarsi di uno spunto informativo acquisito dal pubblico ministero nell’esercizio della sue funzioni [...]».   50 Per l’utilizzabilità quale “spunto” di ricerca di una legittima notitia criminis della denuncia anonima v. meglio infra, 3.4.     12 Barbara Lavarini   gistrato 51. Ad avventate iniziative del singolo è del resto di ostacolo l’art. 70  comma 5 ord. giud., secondo cui «ogni magistrato addetto ad una procura della  Repubblica, che, fuori dall’esercizio delle sue funzioni, viene a conoscenza di fatti che possono determinare l’inizio dell’azione penale, può segnalarli per iscritto  al capo dell’ufficio», al quale competerà decidere, ove non sussistano i presupposti per l’archiviazione, «se procedere personalmente o designare un magistrato  addetto all’ufficio». Ragionando a contrariis, sembra potersi ricavare che il magistrato del pubblico ministero, il quale fuori della sua attività istituzionale abbia  motivo di sospettare la commissione di reati – ad esempio perché ha assistito ad  una trasmissione televisiva di “denuncia” dei comportamenti illeciti presumibilmente in atto in un certo ambiente – non possa muovere al perfezionamento della  notitia criminis in autonomia, ma debba investire della questione il capo dell’ufficio 52.   Va da sé che, anche a fronte degli ipotizzati limiti, la discrezionalità del pubblico ministero nella ricerca delle notizie di reato rimane molto ampia, vuoi per la  difficoltà di accertare se il “sospetto” che lo spinge sia generato ab externo o elaborato in proprio 53, vuoi perché, una volta “trovata” la notitia criminis, l’assenza  di un impulso esterno – quand’anche accertata – non inciderebbe sulla validità  dell’indagine, e dell’azione penale, che a tale notizia siano conseguite 54. Il rischio  di abusi del pubblico ministero, auspicabilmente circoscritti e comunque sanzionabili in via disciplinare, è del resto un prezzo accettabile a fronte dell’opposto  rischio che, privando dei predetti poteri d’iniziativa un organo di cui la Costituzione garantisce l’indipendenza esterna – presidio di un esercizio imparziale degli  stessi poteri – la repressione penale venga orientata dalle scelte dell’esecutivo,  tramite il condizionamento delle forze di polizia 55.                               51 Sembra invece escludere che il pubblico ministero, per muovere alla ricerca della notitia   criminis, abbia bisogno di un impulso esterno M. Bontempelli, L’accertamento amministrativo, 80 ss.   52 Ravvisa nell’art. 70 comma 5 ord. giud. una garanzia «per evitare la metamorfosi» del pubblico ministero «in poliziotto» P. Ferrua, Il modello costituzionale del pubblico ministero, 30, e  nota 13; v. anche G.M. Baccari, Perquisizioni alla ricerca della notizia di reato, 894; U. Nannucci, L’attività di iniziativa del pubblico ministero, 939; P.P. Paulesu, Notizia di reato, 367.    53 Osserva R. Aprati, La notizia di reato, 45 ss., che seppure «può profilarsi una distinzione  naturalistica» fra il caso in cui il pubblico ministero «si imbatte in un’informazione» che fa  sorgere il dubbio che un reato sia stato commesso, e il caso in cui detto organo ricerca la notitia criminis «in assenza di un dato esterno che ingeneri un dubbio» siffatto – giacché un conto  è capire se dietro una certa informazione si nasconda una notizia di reato, un conto è andare  alla ricerca di una qualunque notizia di reato – tale distinzione finisce per essere irrilevante.    54 Cfr. P. Ferrua, L’iniziativa del pubblico ministero, 315; O. Mazza, La fase delle indagini, 3267.  55 V. anche G. Lattanzi, Pubblico ministero e polizia giudiziaria, 1788; M. Scaparone,   L’ordinamento giudiziario, 169; A. Zappulla, La formazione, 234 s. In termini diametralmente  opposti F. Caprioli, La ricerca della notizia di reato, 451, secondo cui «il rischio di un inopportuno drenaggio delle notitiae criminis da parte dei funzionari di polizia e dei loro vertici     Notizie di reato e condizioni di procedibilità 13   In difetto di una disciplina ex lege 56, resta da chiedersi quali atti il pubblico  ministero e la polizia giudiziaria siano legittimati a compiere a fini di ricerca della notitia criminis. Premesso che detta ricerca, quand’anche condotta dall’organo  di accusa, è attività esterna al procedimento penale 57, giurisprudenza e dottrina  per lo più escludono l’esperibilità di atti lesivi di libertà costituzionali (fuori dei  casi eccezionali in cui la legge li consenta: si pensi ai poteri ispettivi riconosciuti  agli organi di polizia in materia fiscale o alle perquisizioni ex art. 41 t.u. leggi  p.s.) 58, o richiedenti l’osservanza di garanzie difensive (salvi, anche qui, i casi in  cui sia la legge ad anticipare al pre-procedimento un atto “garantito”: si pensi ancora all’art. 116 disp. att., secondo cui, a fronte di una morte “sospetta”, il pubblico ministero dispone l’autopsia «secondo le modalità previste dall’art. 360») 59.  Dovrà quindi ritenersi legittima esclusivamente un’attività informativa stricto                               politici appare, in definitiva, meno grave del rischio di affidare scelte discrezionali di politica  investigativa a un organo che dovrebbe essere soggetto soltanto alla legge».   56 Ne proponeva l’introduzione la “Bozza di delega legislativa al Governo della Repubblica  per l’emanazione del nuovo codice di procedura penale” elaborata dalla Commissione ministeriale presieduta dal Prof. Riccio, cit., il cui punto 56.1 recita: «potere dovere del pubblico ministero di svolgere investigazioni dirette all’acquisizione della notizia di reato, nei termini e con  le modalità previste dalla legge».   57 La dottrina prevalente ritiene si tratti di attività di natura amministrativa: fra gli altri, G.P.  Voena, Attività investigativa, 30; A. Zappulla, Le indagini per la formazione della notitia criminis, 1880. Per una diversa impostazione R. Aprati, La notizia di reato, 49 s., secondo cui la  pre-inchiesta del pubblico ministero «non è né attività amministrativa di polizia di sicurezza,  né attività procedimentale di indagine preliminare, piuttosto si configura come un’attività sui  generis, che per alcuni versi differisce e che per altri profili è assimilabile tanto alla prima che  alla seconda tipologia di attività». In termini decisamente contrari v. invece F. Falato, Sulla  natura degli atti precedenti alla iscrizione, 1627, secondo cui «la possibilità riconosciuta dal  legislatore dell’89 al pubblico ministero di partecipare all’attività di ricerca della notizia non ne  snatura i poteri che restano finalizzati ad una attività investigativa e non meramente amministrativa; addirittura consente di considerare la fase delle indagini preliminari come un continuum con quella pre-procedimentale, essendo le stesse ontologicamente uguali dal momento in  cui si configura giuridicamente la notizia di reato».   58 Ex plurimis, R. Aprati, La notizia di reato, 50 ss.; G.M. Baccari, Perquisizioni alla ricerca della notizia di reato, 895 s.; C. Fanuele, La ricostruzione del fatto, 21; P. Ferrua,  L’iniziativa del pubblico ministero, 317; A. Marandola, I registri, 113; P.P. Paulesu, Notizia  di reato, 372; A. Zappulla, Le indagini per la formazione della notitia criminis, 1882 s. In  giurisprudenza, con riguardo al divieto di procedere a perquisizioni e sequestri in difetto di  una compiuta notizia di reato cfr. Cass., Sez. III, 17.5.2012, Vicentini, in Giust. pen., 2013,  III, 125; Cass., Sez. IV, 17.5.2005, Cicerone, CED, 2005/232021; Cass., Sez. III, 18.6.1997,  Sirica, in Cass. pen., 1998, 2081; Cass., Sez. III, 8.3.1995, Ceroni, cit.; Cass., Sez. I,  29.10.1993, Lenzi, in Cass. pen., 1995, 132; contra, Cass., Sez. III, 29.4.2004, Bettio, in  Cass. pen., 2005, 3402; Cass., Sez. IV, 4.6.1993, Kila, CED, 1993/195189, secondo cui perquisizioni e sequestri potrebbero essere disposti ai fini della verifica di delazioni anonime (sul  tema v. anche infra, 3.4).   59 Cfr., ancora, C. Fanuele, La ricostruzione del fatto, 21 s.; A. Marandola, I registri, 118.      14 Barbara Lavarini   sensu, eventualmente “modellata” sui corrispondenti atti tipici d’indagine 60: si  pensi alla richiesta di esibizione di documenti, all’audizione di persone, ad accertamenti tecnici di natura ripetibile 61. Ad evitare, poi, che eventuali abusi nella  “pre-inchiesta” siano insuscettibili di controllo, si sottolinea l’esigenza che i relativi atti siano adeguatamente documentati, anche attraverso l’iscrizione, ad opera  del pubblico ministero, nel registro degli “atti non costituenti notizia di reato” (il  già richiamato mod. 45) o in altro registro ad hoc 62.   Va da ultimo sottolineato che, a tutela della rigorosa separazione tra la fase  pre-investigativa – funzionale in via esclusiva al perfezionamento della notitia  criminis – e quella investigativa vera a propria – funzionale alle determinazioni  del pubblico ministero sull’esercizio dell’azione penale –, degli atti pre-procedimentali – salve, al solito, le eccezioni ex lege (cfr. artt. 116 e 223 disp. att.) –  deve intendersi precluso qualsiasi uso “probatorio” interno al procedimento,  sia pure ai soli fini della predette determinazioni 63.   3. L’accezione “formale”: notitiae criminis qualificate e non qualificate.   Ove si intenda per notitia criminis lo strumento, tramite il quale l’informazione  che un reato sarebbe stato commesso è acquisita dal pubblico ministero o dalla polizia giudiziaria, la notizia – come abbiamo accennato – si dice qualificata (o nominata o tipica), allorché sia disciplinata dalla legge sicut talis, e non qualificata (o  innominata o atipica), allorché non sia disciplinata dalla legge, o sia disciplinata  da questa a scopi diversi da quello “informativo”. Stando a tale criterio, sono certamente notizie “qualificate” la denuncia (artt. 331-333), il referto (art. 334) e  l’informativa di polizia giudiziaria (art. 347), mentre potrebbe dubitarsi dell’inclusione nella categoria della querela, dell’istanza e della richiesta di procedimento, che sono sì disciplinate dalla legge (artt. 336-342), ma alla stregua di condizioni  di procedibilità dell’azione penale, non di notitiae criminis 64. A dirimere il dubbio                               60 Esprime peraltro qualche dubbio C. Fanuele, La ricostruzione del fatto, 23, secondo cui  «sembrerebbe preferibile limitare gli atti consentiti nella fase pre-procedimentale a quelli atipici, cioè di osservazione generica, spettanti alla polizia giudiziaria».   61 Per un migliore approfondimento cfr. R. Aprati, La notizia di reato, 52 ss.; A. Marandola, I registri, 117 ss. In giurisprudenza, ex plurimis, Cass., Sez. III, 8.3.1995, Ceroni, cit.   62 A. Marandola, I registri, 121; P.P. Paulesu, Notizia di reato, 372; C. Scaccianoce, L’inazione del pubblico ministero, 258; A. Zappulla, La formazione, 242. In una prospettiva de iure  condendo, si invita, altresì, a valutare l’opportunità di apporre un termine alla fase pre-investigativa e di introdurre un controllo, gerarchico o giurisdizionale, sui relativi esiti: F. Caprioli,  La ricerca della notizia, 448 s.   63 Cfr. C. Fanuele, La ricostruzione del fatto, 21; N. Galantini, Diritto di difesa e difetto di  potere investigativo, 42.   64 Per la qualificazione, infatti, degli atti de quibus quali notizie atipiche, giacché non denominate dalla legge ‘notizie di reato’ cfr. M. Scaparone, Procedura penale, II, 6.     Notizie di reato e condizioni di procedibilità 15   in senso positivo soccorre, peraltro, la considerazione che tali atti, oltre a manifestare la volontà del querelante, dell’instante o del richiedente che si proceda in ordine  ad un fatto-reato non perseguibile d’ufficio 65, assolvono di regola 66 anche la funzione di informare il pubblico ministero o la polizia giudiziaria in ordine al medesimo fatto 67. Lo si evince vuoi dalla circostanza che gli artt. 336 e 341 richiamano  per la querela e l’istanza le forme e modalità di presentazione previste per la denuncia, vuoi dal fatto che l’art. 511 comma 4, consentendo la lettura in dibattimento dei  verbali delle dichiarazioni di querela, istanza o richiesta «ai soli fini dell’accertamento della sussistenza della condizione di procedibilità», dà per implicito che tali  dichiarazioni abbiano altresì un contenuto narrativo del factum criminis, il cui “travaso” in dibattimento deve essere evitato a tutela dell’oralità e del contraddittorio 68.   Sono invece notizie “non qualificate”, oltre agli strumenti informativi che non  trovano alcun “aggancio” nella legge processuale – evidentemente insuscettibili di  un elenco esaustivo 69 –, i fatti e gli atti disciplinati da tale legge a fini affatto diversi dalla rappresentazione di una notitia criminis (in senso sostanziale), che, peraltro, in concreto la rappresentino: si pensi, rimanendo agli esempi più comuni,  alla flagranza di reato, alle dichiarazioni autoindizianti rese da un testimone o  da una persona informata sui fatti 70, e più in generale – almeno stando alla giurisprudenza – alle prove inutilizzabili 71.                               65 Sul tema v. meglio infra, Sez. II.  66 La regola non è assoluta: lo si evince dall’art. 346, che legittimando pubblico ministero e   polizia giudiziaria a compiere gli atti d’indagine necessari ad assicurare le fonti di prova in ordine ad un reato non procedibile d’ufficio «anche in mancanza di una condizione di procedibilità che può ancora sopravvenire», dà evidentemente per scontato che gli organi de quibus possano acquisire la notizia di reato attraverso canali diversi dalla relativa condizione di procedibilità.   67 In questo senso, ex plurimis, R. Aprati, La notizia di reato, 30 s.; F. Caprioli, Indagini  preliminari, 531; A. Marandola, I registri, 66 s.; P.P. Paulesu, Notizia di reato, 361.   68 Vigente il codice del 1930, la qualificazione di querela, istanza e richiesta alla stregua di  notitiae criminis poteva contare su un più diretto riscontro normativo, giusta l’art. 231, secondo cui il pretore era tenuto ad informare «senza ritardo il procuratore della Repubblica delle  querele, delle denunce, delle istanze, delle richieste, dei rapporti […], di ogni altra notizia di  reato [...]».   69 Cfr. P. Ferrua, L’iniziativa del pubblico ministero, 316, secondo cui va ricondotta fra le  notizie “non qualificate” «una massa eterogenea di mezzi di conoscenza del reato, il cui numero non è mai chiuso misurandosi sulla molteplicità degli strumenti di comunicazione e di osservazione della realtà: l’esame diretto dei fatti, la voce pubblica, la confidenza privata, la fonte giornalistica e, più in generale, i mass media, ecc.». V. anche A. Marandola, I registri, 67  ss., nonché P.P. Paulesu, Notizia di reato, 358, il quale ravvisa un ulteriore esempio di notizia  inqualificata nelle c.d. «notizie di reato digitali, cioè quelle veicolate tramite dati informatici  reperiti su internet attraverso, ad esempio, specifici programmi spyware».   70 Vigente il codice del 1930 queste ultime dichiarazioni, siccome disciplinate dall’art. 304,  erano ritenute notizie “qualificate” da G. Aricò, Notizia di reato, 757.   71 Cfr., in materia di intercettazioni, Cass., Sez. VI, 4.2.2003, Hazbardhi, in Arch. nuova     16 Barbara Lavarini   Notizie tanto “qualificate”, quanto “inqualificate” possono essere acquisite sia  dalla polizia giudiziaria, sia dal pubblico ministero: considerato, però, che la prima ha l’obbligo di informare il secondo di qualsiasi notitia criminis abbia ricevuto ab externo o appreso d’iniziativa, ciò che nel momento dell’acquisizione ad  opera della polizia giudiziaria è notizia “inqualificata”, si converte necessariamente in notizia “qualificata” – sub specie di informativa ex art. 347 – per il pubblico ministero 72.   3.1. La denuncia.  La denuncia è l’atto, di natura dichiarativa, con cui qualsiasi persona fisica   può, e talora deve, portare a conoscenza del pubblico ministero o della polizia  giudiziaria il fatto che è stato commesso un reato perseguibile d’ufficio. Più nel  dettaglio, la denuncia è sempre obbligatoria per i pubblici ufficiali e gli incaricati  di un pubblico servizio, mentre è di regola facoltativa per i privati.   a) La denuncia dei pubblici ufficiali e degli incaricati di un pubblico servizio.  I pubblici ufficiali e gli incaricati di un pubblico servizio hanno l’obbligo penalmente sanzionato (artt. 361 comma 1 e 362 c.p.) di denunciare all’autorità giudiziaria, o ad altra autorità che abbia l’obbligo di riferire alla prima (di regola la polizia giudiziaria), i reati perseguibili d’ufficio di cui abbiano avuto notizia  nell’esercizio o a causa delle rispettive funzioni 73, quand’anche non sia individuata la persona a cui il reato è attribuito (art. 333 comma 1) 74. L’obbligo è più  esteso per la particolare categoria di pubblici ufficiali rappresentata dagli ufficiali  ed agenti di polizia giudiziaria, che, in quanto istituzionalmente deputati ad acquisire le notitiae criminis, sono tenuti a denunciare i fatti-reato che abbiano appreso comunque (art. 361 comma 2 c.p.), cioè anche fuori dell’esercizio, e non a                              proc. pen., 2004, 364; Cass., Sez. III, 10.2.2004, Mache, in Arch. nuova proc. pen., 2004, 417.  In dottrina V. M. Scaparone, Procedura penale, I, 6.   72 Cfr. P.P. Paulesu, Notizia di reato, 359.  73 Ex art. 362 comma 2 c.p. l’obbligo di denuncia non grava sugli incaricati di pubblico ser vizio che siano «responsabili delle comunità terapeutiche socio-riabilitative», in ordine ai «fatti  commessi da persone tossicodipendenti affidate per l’esecuzione di un programma definito da  un servizio pubblico».   74 Con previsione che potrebbe apparire superflua, giacché il difensore e coloro che lo coadiuvano nelle investigazioni difensive non rivestono la qualità di pubblico ufficiale o di incaricato di pubblico servizio, l’art. 334-bis, introdotto nel codice dalla legge 7.12.2000, n. 397,  stabilisce che tali soggetti non hanno obbligo di denuncia neppure in ordine ai reati di cui abbiano avuto notizia nel corso dell’investigazione difensiva. In realtà, la scelta del legislatore si  è rivelata lungimirante, se si tiene conto che la giurisprudenza, sia pure ad altri fini – si trattava, nella specie, di chiarire se il legale possa rispondere del reato di falsità ideologica per avere  verbalizzato in modo incompleto le dichiarazioni assunte da persona informata dei fatti – ha  riconosciuto al difensore la predetta qualità (cfr. Cass., Sez. Un., 28.9.2006, S.L., in Dir. pen.  proc., 2007, 347).     Notizie di reato e condizioni di procedibilità 17   causa, delle loro funzioni. Tale più esteso obbligo non grava, invece, sui magistrati del pubblico ministero, che sebbene preposti anch’essi, istituzionalmente,  all’acquisizione delle notizie di reato 75, giusta il già richiamato art. 70 comma 5  ord. giud., hanno la facoltà, non l’obbligo, di segnalare al capo dell’ufficio quelle  apprese al di fuori delle funzioni 76.   Quanto alla forma, alle modalità di presentazione e ai contenuti, la denuncia  dei “semplici” pubblici ufficiali e degli incaricati di pubblico servizio è soggetta  ad una disciplina diversa rispetto alla denuncia degli ufficiali ed agenti di polizia  giudiziaria, della quale ultima si tratterà quindi separatamente.   I pubblici ufficiali e gli incaricati di un pubblico servizio devono fare denuncia  per iscritto e presentarla o trasmetterla senza ritardo al pubblico ministero o ad  un ufficiale di polizia giudiziaria (art. 333 commi 1 e 2). La denuncia deve contenere l’esposizione degli elementi essenziali del fatto – che si è già chiarito corrispondere, quantomeno, all’enunciazione del fatto storico (con le opportune  coordinate spazio-temporali) nei profili che consentono di ravvisarvi l’elemento  oggettivo di un reato – e se possibile l’indicazione delle generalità e di quant’altro  serva ad identificare colui a cui il fatto è attribuito e la persona offesa, nonché di  eventuali fonti di prova, personali o reali, già note. Va altresì precisato il giorno in  cui la notitia criminis è stata acquisita.   Una disciplina derogatoria è dettata dall’art. 331 comma 4 per l’eventualità  che un fatto, nel quale si possa configurare un reato perseguibile d’ufficio, emerga  nel corso di un procedimento civile o amministrativo, giacché l’autorità procedente è tenuta, in tale caso, a presentare la denuncia esclusivamente al pubblico  ministero.   Deroghe ulteriori al regime di cui sopra si ricavano dalla legislazione speciale,  tanto previgente al codice – posta l’espressa clausola di salvaguardia ex art. 221  disp. att., secondo cui «continuano a osservarsi le disposizioni di leggi o decreti  che dettano modalità diverse […] per l’inoltro della denuncia all’autorità giudiziaria ovvero consentono di presentare la denuncia stessa ad altra autorità che a quella abbia l’obbligo di riferire» –, quanto successiva 77.   b) La denuncia dei privati. Come si è accennato, qualsiasi persona – diversa  da un pubblico ufficiale o da un incaricato di pubblico servizio – abbia notizia di                               75 V. supra, 2.2.  76 Cfr. F. Caprioli, Indagini preliminari, 535; I. De Lalla, Notizia di reato, 262; L. Giuliani,   Indagini preliminari, 469.  77 Cfr., ad esempio, l’art. 7 comma 2 d.lgs. 1.9.1993, n. 385, quanto alla denuncia dei dipen denti della Banca d’Italia che svolgano funzioni di vigilanza (tenuti a riferire le irregolarità riscontrate, quand’anche appaiano integrare una fattispecie di reato, al solo Governatore della Banca stessa), nonché l’art. 23 commi 6-8 legge 3.8.2007, n. 124, quanto alla denuncia del personale  addetto ai servizi di informazione per la sicurezza (tenuti a dare notizia dei reati appresi nelle funzioni ai rispettivi direttori, i quali, senza ritardo, informano il Presidente del consiglio o l’autorità  delegata ove costituita). Per un elenco completo v. R. Aprati, La notizia di reato, 26.     18 Barbara Lavarini   un reato perseguibile d’ufficio ha facoltà di farne denuncia personalmente, o tramite procuratore speciale, al pubblico ministero o ad un ufficiale di polizia giudiziaria, con dichiarazione orale o per iscritto (art. 333). La dichiarazione orale  di denuncia è raccolta a verbale dall’organo ricevente (artt. 357 comma 2 lett. a e  373 comma 1 lett. a). La denuncia scritta deve essere firmata dal denunciante o  dal suo procuratore speciale.   Regole di particolare garanzia sono dettate – e sono state recentemente implementate dal d.lgs. 15.12.2015, n. 212, in attuazione della direttiva n. 2012/29/UE 78 –  quanto alla denuncia (e alla querela) della persona offesa dal reato: in primo luogo costei, «sin dal primo contatto con l’autorità procedente», deve ricevere indicazioni, fra l’altro, sulle «modalità di presentazione degli atti di denuncia o querela» (art. 90-bis lett. a); nel caso, poi, in cui non conosca la lingua italiana, ha diritto – ove presenti la denuncia (o querela) alla procura della Repubblica “distrettuale” – di «utilizzare una lingua a lei conosciuta» (art. 107-ter disp. att.); da ultimo,  la persona offesa può ottenere l’attestazione, eventualmente tradotta in una lingua  a lei conosciuta, che la denuncia (o querela) è stata ricevuta (artt. 107 e 107-ter  disp. att.).   Solo nei casi tassativamente stabiliti dalla legge anche il privato ha un obbligo penalmente sanzionato di denuncia. Senza pretesa di completezza:   – i soli privati che siano cittadini italiani hanno l’obbligo di denunciare immediatamente, allorché ne abbiano notizia, i delitti contro la personalità dello Stato  puniti con l’ergastolo (art. 364 c.p.);   – chiunque ne sia a conoscenza deve riferire qualsiasi notizia relativa al delitto,  anche tentato, di sequestro di persona a scopo di estorsione (art. 3 d.l. 15.1.1991,  n. 8, conv. in legge 15.3.1991, n. 82);   – chiunque l’abbia subito deve denunciare il furto di armi o esplosivi (art. 20  comma 3 legge 18.4.1975, n. 110).   3.2. L’informativa di polizia giudiziaria.  Sebbene il passaggio al processo accusatorio abbia segnato l’abbandono del   modello del “rapporto”, sostituito dalla più snella “informativa” ex art. 347 79, le  modalità con cui la polizia giudiziaria è tenuta a “denunciare”, evidentemente al  solo pubblico ministero, i reati di cui abbia ricevuto da terzi o preso direttamente  notizia – quand’anche, come si è detto, fuori dall’esercizio delle funzioni – presentano significative peculiarità.   Quanto ai tempi e alla forme di trasmissione dell’informativa, diverse situazioni vanno distinte:                               78 Recante «norme minime in materia di diritti, assistenza e protezione delle vittime di   reato».  79 Sulla differenza tra i due strumenti v., fra gli altri, R. Aprati, La notizia di reato, 31 s.; L.   Bresciani, Denuncia e rapporto, 415.     Notizie di reato e condizioni di procedibilità 19   – ove abbia acquisito notizia di un qualsiasi reato di competenza della corte  d’assise o del tribunale non rientrante nell’elenco ex art. 407 comma 2 lett. a nn.  da 1 a 6, e non sussistano ragioni di urgenza, la polizia giudiziaria deve informare  il pubblico ministero, per iscritto 80, senza ritardo (art. 347 comma 1) 81;   – ove abbia acquisito la notizia di un reato ricompreso nell’elenco ex art. 407  comma 2 lett. a nn. da 1 a 6, oppure sussistano ragioni di urgenza, la polizia  giudiziaria deve informare il pubblico ministero immediatamente, anche con  comunicazione orale, a cui deve seguire senza ritardo la comunicazione scritta  (art. 347 comma 3); l’informativa dev’essere immediata anche nel caso, oggetto  di specifica disciplina, in cui la polizia abbia acquisito la notitia criminis attraverso l’arresto in flagranza dell’indagato (art. 386 comma 1);   – ove in seguito all’acquisizione della notitia criminis la polizia giudiziaria abbia compiuto di sua iniziativa atti d’indagine per cui è prevista l’assistenza del  difensore dell’indagato, l’informativa va trasmessa al pubblico ministero entro  quarantotto ore dal compimento dell’atto (art. 347 comma 2-bis);   – le denunce 82, che la polizia giudiziaria abbia ricevuto a carico di ignoti, sono trasmesse al pubblico ministero, insieme agli atti eventualmente svolti per  identificare l’autore del reato, con elenchi mensili (art. 107-bis disp. att.);   – ove abbia acquisito notizia di un reato di competenza del giudice di pace la  polizia giudiziaria, svolte di sua iniziativa tutte le indagini necessarie a ricostruire  il fatto e individuare il colpevole, ne riferisce al pubblico ministero, con relazione  scritta, entro quattro mesi dall’acquisizione della notizia (art. 11 d.lgs. 28.8.2000,  n. 274).   Sotto il profilo contenutistico, l’informativa ex art. 347 ricalca l’ordinaria denuncia ad opera del pubblico ufficiale; essa deve però anche indicare gli atti d’indagine eventualmente compiuti dalla polizia nel periodo corrente fra l’acquisizione della notizia e la sua trasmissione al pubblico ministero, e recarne allegata  la documentazione 83.                               80 Ex art. 108-bis disp. att. tiene luogo della comunicazione scritta quella «consegnata su   supporto magnetico o trasmessa per via telematica».  81 Secondo il testo originario del codice, l’informativa andava improrogabilmente trasmessa   entro quarantotto ore dall’acquisizione della notizia, al dichiarato scopo di ridurre i margini di  autonomia della polizia giudiziaria. Tale brevissimo termine, presto rivelatosi irrealistico, è  stato però sostituito con l’articolata disciplina attuale attraverso successive “novelle”, a partire  dal d.l. 8.6.1992, n. 306, conv. in legge 7.8.1992, n. 356.   82 Secondo K. La Regina, Il procedimento, 26, data la specifica espressione tecnica ‘denuncia’, «è da escludere […] che possano essere comunicate in serie la querela e l’istanza, molto  probabilmente perché la ratio di accelerazione sottesa all’art. 107 bis disp. att. trans. ha trovato  un opportuno temperamento di fronte ad informazioni rese da soggetti portatori di un interesse  qualificato nella vicenda».   83 Per un migliore approfondimento v. infra, Cap. III.     20 Barbara Lavarini   3.3. Il referto.  Il referto è una species di denuncia a cui sono tenuti, pena la responsabilità per   il reato ex art. 365 c.p., gli esercenti una professione sanitaria – il cui elenco è  ricavabile dall’art. 99 t.u. leggi san. e successive modifiche – i quali abbiano prestato assistenza in situazioni che possono presentare i caratteri di un delitto perseguibile d’ufficio 84. A norma dell’art. 365 comma 2 c.p. l’obbligo di referto viene peraltro meno, ferma restandone la facoltà, allorché la relativa presentazione  potrebbe esporre l’assistito ad un procedimento penale (si pensi al caso in cui  il sanitario assista una persona, che le circostanze inducono a ritenere non sia la  vittima, bensì l’autore di un delitto): ciò si spiega perché fra l’interesse dello Stato  alla repressione dei reati – alla cui tutela gli obblighi di denuncia, latamente intesi,  sono funzionali – e il diritto dell’assistito alla salute, tutelato quale valore primario dall’art. 32 Cost., è evidentemente il secondo a prevalere 85.   Si discute del regime applicabile all’esercente la professione sanitaria all’interno di una struttura pubblica, o nell’ambito del servizio sanitario nazionale: costui, infatti, rivestendo anche la qualità di pubblico ufficiale o di incaricato di un  pubblico servizio, potrebbe essere tenuto alla denuncia ex artt. 362 c.p., 331-332  c.p.p., anziché al referto. L’opzione non è indifferente, giacché qualora fosse la  qualità di pubblico ufficiale o incaricato di pubblico servizio a prevalere, il sanitario dovrebbe denunciare tutti i fatti-reato appresi nell’esercizio delle funzioni (e  non solo i delitti), quand’anche la denuncia potesse esporre l’assistito ad un procedimento penale. In ragione della già sottolineata preminenza, nel bilanciamento  fra interessi costituzionalmente rilevanti, del diritto della persona alla salute sull’interesse dello Stato alla repressione dei reati, ci pare debba concludersi per  l’applicabilità al sanitario “pubblico dipendente” del regime del referto 86.                               84 Facendo leva sulla littera legis, laddove collega l’obbligo dell’esercente la professione   sanitaria all’aver prestato assistenza in casi che «possono» presentare i caratteri di un delitto  procedibile d’ufficio, Cass., Sez. VI, 29.10.2013, B.A., in Riv. it. med. leg., 2013, 682 ha affermato che «il medico è obbligato al referto […] in ogni caso in cui non è sicura l’insussistenza» – e non solo allorché è probabile la sussistenza – «di un’ipotesi delittuosa procedibile  d’ufficio», precisando altresì che, vista la funzionalità dell’obbligo di referto «al rispetto, da  parte del Pubblico Ministero, dell’obbligo di esercizio dell’azione penale […] non possono essere posti in comparazione l’evenienza di una certa quantità di referti inutili con il rischio del  mancato esercizio dell’azione penale per omesso invio all’ufficio del P.M. di referti obbligatori».   85 Fra gli altri, M. Portigliatti Barbos, Referto e denuncia, 39; M. Scaparone, Procedura penale, II, 4: G.P. Volpe, Referto, 9.   86 V. F. Crespi, Medico chirurgo, 590; M. Scaparone, Procedura penale, II, 4 nota 3; G.P.  Volpe, Referto, 9. Arriva alla medesima conclusione R. Aprati, La notizia di reato, 29, peraltro  sulla premessa della “specialità” della disciplina ex art. 365 c.p. rispetto a quella ex artt. 361362 c.p.; v. anche Cass., Sez. VI, 29.10.2013, B.A., cit. Contra, C. Erra, Denuncia penale, 205;  L. Giuliani, Indagini preliminari, 473, nonché, sia pure in termini critici, L. Fioravanti, Referto, 27, secondo cui sarebbe la qualità di pubblico ufficiale o incaricato di pubblico servizio a  prevalere.     Notizie di reato e condizioni di procedibilità 21   Quanto ai profili formali, ex art. 334 i soggetti tenuti al referto devono farlo  pervenire, entro quarantotto ore da che hanno prestato l’assistenza – o se c’è pericolo nel ritardo immediatamente – al pubblico ministero o a un ufficiale di polizia giudiziaria del luogo in cui l’assistenza è stata prestata, o, in loro mancanza, all’ufficiale di polizia giudiziaria più vicino 87. Il referto deve indicare la  persona assistita – e se possibile fornire i dati per la sua identificazione – nonché  il luogo, il tempo e le circostanze dell’intervento, oltre alle notizie utili a stabilire  le modalità di commissione e gli effetti del delitto.   3.4. La “denuncia” anonima.  Agli effetti della legge processuale, una “denuncia” 88 è anonima non tanto in ra gione del fatto che il relativo documento manchi di sottoscrizione, o, più in generale, che nessuno ne assuma la paternità 89, quanto in virtù della non identificabilità  sostanziale della fonte informativa 90: ne segue che, se da un lato non può dirsi anonima la denuncia che non sia firmata, ma il cui autore sia chiaramente riconoscibile  – ad esempio attraverso la grafia –, né, secondo taluno 91, quella il cui autore sia individuato fisicamente nonostante l’incertezza sull’identità anagrafica, dall’altro può  dirsi tale la denuncia c.d. apocrifa, cioè recante una firma falsa o illeggibile 92.   Della denuncia anonima l’art. 333 comma 3 vieta qualunque uso salvo che  essa costituisca corpo del reato 93 o provenga comunque dall’imputato 94, con                               87 Rilevando che l’art. 365 c.p. individua quale destinataria del referto l’autorità ex art. 361  c.p. – cioè l’autorità giudiziaria o altra autorità che a questa abbia l’obbligo di riferire – la Cassazione ha ritenuto legittimo l’inoltro del referto non solo al pubblico ministero e alla polizia  giudiziaria, ma anche al superiore gerarchico del sanitario operante, al quale competerà l’ulteriore trasmissione dell’atto agli organi “definitivamente” deputati a riceverlo: Cass., Sez. VI,  11.10.1995, Ponti, in Dir. pen. proc., 1997, 171. V. anche R. Aprati, La notizia di reato, 29.   88 P.P. Paulesu, Notizia di reato, 358, rileva come, nel parlare di “denuncia” anonima, il legislatore adotti un linguaggio «poco sorvegliato»: «non essendo attribuibile a nessuno, l’anonimo resta una non-denuncia, una non-notizia».   89 Non necessariamente, infatti, la “denuncia” anonima assume forma scritta: si pensi al caso in  cui il denunciante si serva di mezzi di comunicazione orale a distanza: fra gli altri, R. Cantone, Denunce anonime, 2982; R. Aprati, La notizia di reato, 56; P.P. Paulesu, Notizia di reato, 363.   90 Fra gli altri, F. Caprioli, Indagini preliminari, 533; F. Cordero, Procedura penale, 809 s.;  A. Marandola, I registri, 71; P.P. Paulesu, Notizia di reato, 363 s.    91 Cfr. A. Marandola, I registri del pubblico ministero, 71.  92 Cfr., ancora, la dottrina citata sub nota 90. V. anche R. Aprati, La notizia di reato, 55 s.   In giurisprudenza, per la qualificazione come anonima di una denuncia sottoscritta attraverso  uno pseudonimo, v. Cass., Sez. V, 28.10.2008, Chiocci, in Cass. pen., 2009, 4321.   93 Si pensi alla denuncia calunniosa, la quale, in quanto corpo del reato, sarà utilizzabile, sia  alla stregua di notitia criminis, sia come prova nel procedimento a carico del denunciante per il  reato di calunnia.   94 A proposito di questa seconda eccezione al divieto d’uso dell’anonimo, P.P. Paulesu, No   22 Barbara Lavarini   formula almeno in apparenza più rigorosa rispetto agli artt. 8 comma 4 e 141  c.p.p. abr. 95, ove, precludendosi l’«uso processuale» dell’anonimo, se ne adombrava equivocamente un uso diverso, alla stregua, se non di vera e propria notitia  criminis 96, quantomeno di “spunto” per la ricerca di questa 97.   L’esclusione ex lege della denuncia anonima dal novero delle notizie di reato  si fonda sull’impossibilità – in difetto di una fonte identificata – di saggiarne  l’attendibilità, cioè sulla medesima ratio sottostante al divieto d’uso “probatorio”  dei documenti anonimi (art. 240 comma 1), e in genere delle prove dichiarative di  cui non possa individuarsi la fonte (artt. 194 comma 2, 195 comma 5, 203) 98.   L’assolutezza del divieto ex art. 333 comma 3 è però temperata dagli artt. 108  disp. att., 5 reg. esec. c.p.p., che, prevedendo l’annotazione delle denunce e degli  altri documenti anonimi in un apposito registro, e la loro conservazione per un periodo di cinque anni dal momento in cui sono pervenuti alla procura della Repubblica, ne lasciano intendere la perdurante fruibilità quali spunti ab externo sulla cui base sia il pubblico ministero, sia la polizia giudiziaria 99, possono svolgere  attività pre-investigative – soggette ai limiti già evidenziati 100 – funzionali all’acquisizione di una notitia criminis legittima 101. Rispetto a questa l’anonimo  dovrà rappresentare «un mero precedente storico, ma non una premessa giuridi                            tizia di reato, 365, osserva che, «se la deroga alludesse all’imputato inteso come autore dell’anonimo, la stessa resterebbe priva di qualsiasi valenza pratica, posto che, in tal caso, la dichiarazione cesserebbe di essere anonima». Anche sulla base del «dato testuale (“comunque”)»,  sembra allora «plausibile assegnare al concetto di “provenienza” un significato ragionevolmente esteso, perché riferibile, ad esempio, all’ipotesi in cui l’imputato abbia la materiale disponibilità dell’anonimo».   95 Così C. Fanuele, La ricostruzione del fatto, 16.  96 V. peraltro, in questo senso, U. Pioletti, Il concetto, 1219.  97 Così C. cost., 27.12.1974, n. 300. Nella dottrina dell’epoca cfr. in particolare P. Corso,   Notizie anonime, 223 ss., nonché, in termini assai critici, G.P. Voena, Via libera, 2130 ss. Per  un excursus sulle diverse posizioni cfr. altresì L. Bresciani, Denuncia e rapporto, 398.   98 Fra gli altri R. Aprati, La notizia di reato, 57; P.P. Paulesu, Notizia di reato, 364.  99 Solo quest’ultima secondo F. Caprioli, La ricerca della notizia di reato, 451; L. Violante,   Controllo di legalità, 881.  100 Cfr. supra, 2.2.  101 Cfr. Cass., Sez. Un., 29.5.2008, Ivanov, in Cass. pen., 2008, 4533, secondo cui «anche   una denuncia irrituale, che si debba perciò considerare addirittura alla stregua di una denuncia  anonima, può rivelarsi idonea a stimolare l’attività del pubblico ministero e della polizia giudiziaria al fine dell’assunzione di dati conoscitivi atti a verificare se dallo scritto di autore ignoto  di per sé certamente inutilizzabile (art. 333 comma 3, c.p.p.), possano ricavarsi indicazioni utili  per la enucleazione di una notitia criminis suscettibile di essere approfondita con gli strumenti  legali». V. anche Cass., Sez. V, 28.10.2008, Chiocci, cit., oltre alla giurisprudenza già citata  sub nota 58. In dottrina, fra molti, R. Aprati, La notizia di reato, 57 ss.; R. Cantone, Denunce  anonime, 2987; C. Fanuele, La ricostruzione del fatto, 16 ss.; A. Marandola, I registri, 84 ss.;  M. Mercone, L’utilizzabilità penalprocedimentale, 754 s.; P.P. Paulesu, Notizie di reato, 364;  A. Zappulla, La formazione, 186 s.     Notizie di reato e condizioni di procedibilità 23   ca» 102, anche se, come si è autorevolmente sottolineato, «il confine fra uso investigativo (vietato) e uso pre-investigativo (consentito) della denuncia anonima può  farsi, in concreto, molto sottile» 103.   4. La notitia criminis nella dinamica del procedimento.   Come abbiamo detto in premessa, dal punto di vista “funzionale” la notizia di  reato è il presupposto per l’avvio di un procedimento penale 104. In ragione di  ciò essa si colloca fuori del procedimento, e non è quindi soggetta alla disciplina  generale dettata dagli artt. 109 ss. per gli atti di questo 105. L’“atto” – in senso tecnico – che segna l’inizio del procedimento penale è dunque il primo che la polizia  giudiziaria, o il pubblico ministero, compie dopo l’acquisizione della notitia criminis 106.   Taluno ritiene, invero, che il procedimento abbia inizio solo con l’iscrizione  della notizia, ad opera del pubblico ministero, nel registro ex art. 335 107. La tesi è  però smentita dall’inclusione fra gli atti d’indagine preliminare – evidentemente  interni al procedimento – degli atti investigativi che la polizia giudiziaria, acquisita la notizia di reato, abbia compiuto di sua iniziativa prima di trasmettere tale notizia al pubblico ministero (artt. 348-357), e dunque prima che questi ne abbia potuto disporre l’iscrizione.   Come chiariremo meglio, l’iscrizione predetta segna il dies a quo dei termini  dettati dalla legge per le indagini, ma non l’inizio effettivo di queste ultime. Può  certamente discutersi sull’incongruenza del fissare per legge un termine alla fase                               102 Testualmente C. Fanuele, La ricostruzione del fatto, 18. V. anche G. Colaiacovo,  L’anonimo, 4325; A. Zappulla, La formazione, 187.   103 F. Caprioli, Indagini preliminari, 534.  104 Sottolinea P. Ferrua, L’iniziativa del pubblico ministero, 315, che si tratta un presuppo sto di legalità, ma non di validità del procedimento (quale sarebbe invece, nei procedimenti per  reati non perseguibili d’ufficio, la sussistenza della condizione di procedibilità): se ne trae conferma dal fatto che, se in difetto di una legittima notitia criminis il pubblico ministero esercitasse l’azione penale, a questa dovrebbe seguire una decisione giurisdizionale sul merito dell’imputazione, e non – come nel caso in cui l’azione venga esperita in difetto di una condizione  di procedibilità – una declaratoria di non doversi procedere perché l’azione «non doveva essere  iniziata».   105 Ne consegue, ad esempio, che una denuncia può essere redatta in lingua diversa da quella italiana, e che l’inosservanza delle forme prescritte per la stessa non può dare luogo ad alcuna nullità, posta la riferibilità del vizio ai soli «atti del procedimento»: cfr. G.P. Voena, Atti,  174 s.; A. Zappulla, La formazione, 124.   106 Fra gli altri, M. Scaparone, Procedura penale, I, 222; G.P. Voena, Atti, 176 s.  107 Cfr. R. Aprati, La notizia di reato, 6; G.M. Baccari, Perquisizioni alla ricerca della no tizia di reato, 894; F. Cassibba, Investigazioni, 516; L.D. Cerqua, Registro delle notizie di reato, 1302.     24 Barbara Lavarini   d’indagine, escludendo poi – sempre per legge – che concorra al relativo computo  un segmento della stessa fase: ciò non significa, peraltro, che le indagini ad iniziativa della polizia giudiziaria possano considerarsi esterne all’iter procedimentale 108.   Con l’inizio delle indagini, la notitia criminis diviene il tema del procedimento 109, suscettibile di svilupparsi, all’esito della fase investigativa, nell’imputazione 110. Ai fini di tale sviluppo, la notizia originaria dovrà evidentemente acquisire “contenuti” sempre più definiti, sino a convertirsi da mera rappresentazione ipotetica di un fatto, nel quale sia ravvisabile l’elemento oggettivo di un reato,  ad enunciazione chiara e precisa di un fatto riconducibile ad una specifica – e  completa – fattispecie di reato, attribuibile ad un soggetto determinato. Dei più  significativi “passaggi” di tale evoluzione va dato conto, come vedremo, nel registro ex art. 335.   5. Il registro delle notizie di reato: profili generali.   Il registro delle notizie di reato è custodito presso ciascuna procura della Repubblica. A norma dell’art. 335, il pubblico ministero è tenuto ad iscrivervi immediatamente le notizie di reato acquisite d’iniziativa o pervenutegli aliunde  (iscrizione c.d. oggettiva), nonché, contestualmente o dal momento in cui risulti, il nome della persona a cui il reato è attribuito (iscrizione c.d. soggettiva) 111. A quest’ultimo proposito va peraltro precisato che, sebbene la legge alluda  ad un solo registro delle notitiae criminis, la normativa regolamentare in materia  ne prevede due, distinguendo un registro “ignoti” (modello 44), destinato ad accogliere le notizie generiche 112, da un registro “noti” (modello 21), nel quale so                             108 V. infra, Cap. VIII.  109 V. R. Aprati, La notizia di reato, 5, secondo cui «proprio perché nella prima fase del   processo non esiste ancora un’imputazione, la notizia di reato ne diviene il fulcro: prima  dell’esercizio dell’azione, la notizia di reato è il tema del processo». Cfr. anche A. Marandola,  I registri, 152 ss.; D. Negri, Fumus commissi delicti, 75; A. Zappulla, La formazione, 123 ss.   110 Cfr. F. Cordero, Procedura penale, 402.  111 Ex art. 14 d.lgs. n. 274/2000, nel procedimento davanti al giudice di pace il pubblico mini stero, quand’anche abbia acquisito la notizia di reato direttamente, provvede alla relativa iscrizione solo dopo avere ricevuto dalla polizia giudiziaria, a cui detta notizia va comunque trasmessa ex  art. 12 d.lgs. n. 274/2000, la relazione di cui all’art. 11 d.lgs. n. 274/2000 (che, come abbiamo  accennato supra, 3.2, va trasmessa al pubblico ministero entro quattro mesi dall’acquisizione della notitia criminis da parte della stessa polizia). L’iscrizione è peraltro anticipata quando il pubblico ministero, prima di ricevere la predetta relazione, abbia svolto personalmente atti d’indagine: in tale caso, va infatti disposta fin dal compimento del primo fra tali atti. Per migliori chiarimenti v. A. Marandola, I registri, 541 ss.; D. Vicoli, La “ragionevole durata”, 150 ss.   112 Va ricordato che, per esigenze di economia e semplificazione, le denunce a carico di  ignoti ricevute dalla polizia giudiziaria sono trasmesse al pubblico ministero con elenchi men   Notizie di reato e condizioni di procedibilità 25   no annotate le notizie specifiche (cfr. il d.m. 30.9.1989, recante «approvazione dei  registri in materia penale») 113: se l’identità del possibile autore del reato emerge  dopo l’iscrizione di una notizia generica, deve quindi procedersi non all’aggiornamento di tale prima iscrizione, ma ad un’autonoma iscrizione nel registro “noti” 114.   L’iscrizione della notitia criminis è atto del procedimento penale, non atto di  natura amministrativa: in ragione di ciò, esso non è impugnabile davanti al giudice amministrativo 115.   Sotto il profilo contenutistico l’iscrizione – di cui devono risultare la data e il  numero – si traduce, quando la notizia sia generica, nell’indicazione della qualificazione giuridica del fatto, della data e del luogo in cui questo risulta commesso,  delle generalità della persona offesa ed eventualmente del denunciante o del querelante; a tali indicazioni, quando la notizia sia ab origine specifica o lo divenga  nel corso delle indagini, si aggiunge quella delle generalità della persona a cui il  reato è attribuito (artt. 335 c.p.p., 3 reg. esec. c.p.p., 3 d.m. 30.9.1989) 116.   L’iscrizione – oggettiva e soggettiva – della notizia di reato assolve una funzione fondamentale per la successiva dinamica del procedimento, giacché segna il  dies a quo dei termini di durata delle indagini preliminari e di una serie di altri termini perentori. Più nel dettaglio:   – dall’iscrizione soggettiva decorrono i termini “base” e “massimi” di durata  delle indagini preliminari a carico di persona nota (artt. 405 comma 2, 406-407),  il termine entro il quale il pubblico ministero deve chiedere l’autorizzazione a  procedere (art. 344 comma 1), il termine per la richiesta del decreto penale di  condanna (art. 459 comma 1);                              sili, in vista del procedimento “cumulativo” di archiviazione ex art. 415 comma 4: alla ricezione dell’elenco, quindi, il pubblico ministero provvederà ad un’iscrizione cumulativa nel registro “ignoti”, provvedendo ad iscrizione separata delle sole notizie per cui, a norma ancora  dell’art. 415 comma 4, ritenga di svolgere indagini anziché chiedere l’archiviazione: sul tema  cfr. R. Aprati, La notizia di reato, 108; K. La Regina, Il procedimento, 25 ss.   113 Ai registri “noti” e “ignoti” vanno aggiunti i già ricordati registri degli “atti non costituenti notizia di reato” (modello 45) e “delle denunce e degli altri documenti anonimi” (modello 46), i quali peraltro, per definizione, non sono registri delle ‘notizie di reato’.   114 Cfr. A. Marandola, I registri, 128. Nella prassi accade invero che si proceda all’iscrizione nel registro “noti” anche di notizie di reato il cui responsabile non sia stato compiutamente identificato (c.d. iscrizione “a carico di persona da identificare”), in quanto l’identificazione, magari particolarmente complessa, è in corso: a proposito di alcune “storture” provocate  da tale procedura praeter legem cfr. N. Russo, I registri del pubblico ministero, 82 ss., nonché,  su un piano più generale, A. Marandola, Le iniziative del pubblico ministero, 1302; K. La Regina, Il procedimento, 65; A. Zappulla, La formazione, 293.   115 Cass. civ., Sez. Un., 4.11.2004, Beltrami c. Min. giustizia, in Giur. it., 2005, 1141. In  dottrina v. P.P. Paulesu, Notizia di reato, 374.   116 Nel prosieguo del procedimento, vanno annotati nel registro ex art. 335 gli estremi dei  provvedimenti che ne definiscono una fase o un grado, nonché – specificamente – la sopravvenuta irrevocabilità della sentenza o del decreto di condanna (artt. 15 e 27 reg. esec.). Per ulteriori precisazioni sui contenuti delle iscrizioni v. per tutti A. Marandola, I registri, 150 ss.     26 Barbara Lavarini   – dall’iscrizione oggettiva decorrono il termine entro cui il pubblico ministero,  nel procedimento a carico di ignoti, deve chiedere l’archiviazione o l’autorizzazione a proseguire le indagini (art. 415), nonché i termini entro i quali lo stesso  organo può chiedere il giudizio immediato (art. 454 comma 1) 117 o il giudizio direttissimo in caso di confessione dell’indagato (art. 449 comma 5) 118.   Da quando la legge 8.8.1995, n. 332 ha reso le iscrizioni nel registro ex art.  335 parzialmente accessibili all’indagato e alla persona offesa, detto registro rappresenta altresì uno fra gli strumenti deputati a garantire ai predetti soggetti un diritto di informativa, manifestazione dei più ampi diritti di azione e difesa 119.  Onde potenziare l’effettività di tale strumento, accrescendone la “sinergia” con  l’ulteriore meccanismo informativo ex art. 369 120, il d.lgs. 1.7.2014, n. 101 – attuativo della direttiva n. 2012/13/UE sul diritto d’informazione nei procedimenti  penali – ha introdotto in quest’ultima disposizione il comma 1-bis, secondo cui il  pubblico ministero, con l’informazione di garanzia, deve avvertire l’indagato e la  persona offesa altresì del «diritto alla comunicazione prevista dall’art. 335 comma 3».   5.1. L’iscrizione nel registro come atto obbligatorio dai molti profili discrezionali.  L’art. 335 è categorico nell’imporre al pubblico ministero di provvedere alle   iscrizioni oggettive e soggettive «immediatamente», cioè senza soluzione di continuità rispetto al momento di acquisizione della notitia criminis, e a quello, eventualmente successivo, in cui emerga l’identità dell’autore del reato.   La perentorietà dell’obbligo risulta però compromessa dall’inevitabile discrezionalità dell’organo d’accusa nell’accertare i presupposti del relativo insorgere. Si è già detto del difficile distinguo fra notizia e pseudo-notizia di reato, e  dell’ampia “zona grigia” in cui il pubblico ministero si muove d’iniziativa alla ricerca della notitia criminis.   Analoghi spazi di manovra sono lasciati a detto organo in ordine ai presupposti  dell’iscrizione soggettiva di una notizia originariamente acquisita come generica 121:                               117 In dottrina, ex plurimis, A. Marandola, I registri, 443. In giurisprudenza, recentemente,  Cass., Sez. Un., 26.6.2014, Squicciarino, in Cass. pen., 2014, 989; contra, Cass., Sez. II,  6.10.2006, M.A., in Dir. pen. proc., 2007, 374, secondo cui il termine ex art. 454 decorrerebbe  invece dall’iscrizione soggettiva.   118 Sotto quest’ultimo profilo la dottrina è invero divisa: nel senso del testo v. G. Lozzi, Lezioni, 504; M. Scaparone, Procedura penale, II, 180; ritengono invece che il termine ex art.  451 comma 5 decorra dall’iscrizione “soggettiva”, fra gli altri, L.D. Cerqua, Registro, 1306; A.  Marandola, I registri, 456; D. Vicoli, La “ragionevole durata”, 140. Per ulteriori chiarimenti  v. infra, vol. V, tomo I, Cap. IV.   119 Per tutti S. Ciampi, L’informazione dell’indagato, 238 ss. V. anche infra, 5.3.  120 Cfr. S. Ciampi, Diritto all’informazione, 5 ss.  121 Cfr. K. La Regina, Il procedimento, 64 ss. Se la notizia è fin dall’origine specifica, cioè   reca l’indicazione diretta della persona a cui il reato è attribuito – si pensi ad una denuncia o     Notizie di reato e condizioni di procedibilità 27   la giurisprudenza richiede, a questi fini, l’emersione a carico di taluno di «specifici  elementi indizianti […] e non [di] meri sospetti», riproponendo un complesso discrimen, in ampia parte affidato alle sensibilità individuali 122.   Appare quindi una mera petizione di principio l’affermazione delle Sezioni  Unite per cui l’incombente ex art. 335 si configura in termini «di rigorosa doverosità», versandosi «al di fuori di qualsiasi possibilità di scelta, non solo in relazione  all’an, ma anche rispetto al quid – l’iscrizione riguarda, infatti, ogni notizia di reato – e al quando» 123: nulla quaestio con riguardo all’an, ma cosa sia notizia di  reato, e/o quando lo diventi, dipende in ampia parte – ed anche a rimanere su un  piano di assoluta correttezza – proprio dalle scelte del pubblico ministero.   La discrezionalità – quantomeno “di fatto” – di tale organo nel decidere il  momento dell’iscrizione oggettiva e soggettiva rischia evidentemente di pregiudicare, se non le garanzie difensive della persona nei cui confronti si indaga – che  per orientamento ormai consolidato scattano a prescindere dal rispetto delle formalità ex art. 335 124 –, certamente l’effettività dei termini che dalle predette iscrizioni decorrono, a partire da quelli di durata massima delle indagini preliminari. Il  problema è aggravato, come meglio verrà chiarito in altra sede, dall’assenza –  stando almeno all’orientamento giurisprudenziale dominante – di un meccanismo  di controllo giurisdizionale sulla tempestività delle iscrizioni, che ne consenta la  retrodatazione 125.   Deve ancora rilevarsi che il pubblico ministero, oltreché “arbitro” dei tempi  dell’iscrizione e dello “smistamento” di questa nei diversi registri a sua disposizione, lo è di un significativo contenuto dell’iscrizione stessa, cioè della qualificazione giuridica del fatto oggetto di notitia criminis 126. Va da sé che l’opzione  per l’uno o per l’altro nomen iuris produce conseguenze non indifferenti,  vuoi sull’individuazione dell’ufficio del pubblico ministero legittimato alle inda                             querela in certam personam – nessuna discrezionalità pare potersi riconoscere al pubblico ministero, se non altro per ragioni di garanzia del soggetto indicato come possibile autore del reato. Così anche D. Vicoli, La “ragionevole durata”, 138.   122 Cass., Sez. VI, 17.2.2003, Parrella, in Guida dir., 2003, fasc. 29, 98; Cass., Sez. I, 26.6.1996,  Acrì, in Cass. pen., 1998, 557. V. anche Cass., Sez. Un., 24.9.2009, Lattanzi, cit., secondo cui  l’iscrizione “nominativa” va disposta quando «l’identificazione del soggetto e l’attribuibilità a  questi del reato assume una certa pregnanza». Secondo D. Vicoli, La “ragionevole durata”, 138,  il pubblico ministero deve provvedere all’iscrizione soggettiva non appena compia un atto d’indagine nei confronti di taluno «sul presupposto di accertarne la responsabilità».   123 Cass., Sez. Un., 24.9.2009, Lattanzi, cit.  124 Cfr. C. cost., 22.7.2005, n. 307; Cass., Sez. Un., 25.2.2010, Mills, in Cass. pen., 2010,   3008; in dottrina, fra molti, N. Galantini, Diritto di difesa e difetto di potere investigativo, 41  ss. V. però R. Del Coco, Tempestività nell’iscrizione, 2168, secondo cui il ritardo nell’iscrizione soggettiva compromette, quantomeno, il diritto dell’indagato ad informarsi dell’accusa  attraverso l’ispezione del registro. Per ulteriori approfondimenti v. infra, Cap. VIII.   125 V. infra, Cap. VIII.  126 Sul tema v. A. Marandola, I registri, 57 ss.     28 Barbara Lavarini   gini – quello presso il giudice competente o la procura “distrettuale” –, vuoi sulla  durata delle stesse – i cui termini sono più lunghi se si procede per un reato ex art.  407 comma 2 lett. a –, vuoi sugli atti investigativi esperibili, a seconda, ad esempio, che il reato iscritto consenta o no il ricorso alle intercettazioni 127. E se negli  ultimi due casi l’error iuris del pubblico ministero nella qualificazione giuridica  del fatto potrà trovare “correzione” attraverso il diniego dell’autorizzazione a intercettare o a prorogare le indagini, nella prima eventualità potrebbe essere meno  facilmente emendabile.   5.2. Iscrizioni omnibus, aggiornamenti, nuove iscrizioni.  Va chiarito come il pubblico ministero debba comportarsi, agli effetti del l’iscrizione ex art. 335, quando attraverso una sola notitia criminis in senso  “formale” – ad esempio una sola denuncia – acquisisca contestualmente più notizie in senso “sostanziale”, ed in particolare acquisisca l’informazione che più  reati sono stati commessi da una sola persona (al quale proposito possiamo  parlare di notizia plurima), oppure che uno o più reati sono stati commessi da  più persone (notizia plurisoggettiva).   Dalla predetta disposizione e dalla normativa regolamentare collegata parrebbe  trarsi la necessità di tante iscrizioni separate, quanti sono i reati, e/o i relativi autori, oggetto d’informativa 128.   Nella prassi, peraltro, si procede ad una sola iscrizione cumulativa (c.d. iscrizione omnibus) 129. Ciò ha il pregio di evitare che indagini, che scaturendo da un’unica notitia criminis presumibilmente riguardano fatti collegati, possano subire  un’antieconomica frammentazione, e persegue altresì l’obiettivo – quando tra le  fattispecie contestualmente iscritte ne figuri una compresa nell’elenco ex art. 407  comma 2 lett. a –, di estendere omnibus i più lunghi termini investigativi dettati  per questa 130.   Situazione affatto diversa è quella in cui non dall’originaria notitia criminis,  ma dalle indagini che a questa – una volta iscritta – sono seguite, emergano nuovi reati a carico della persona già indagata, o nuovi soggetti a cui il reato “iscritto” sia attribuibile 131. In tali eventualità è indubbio che debba procedersi ad una                               127 Cfr., A. Marandola, Le iniziative del pubblico ministero, 1303; A. Zappulla, La forma zione, 166 ss.  128 Cfr. R. Aprati, La notizia di reato, 131; L.D. Cerqua, Registro, 1304; A. Marandola, I   registri, 183.  129 Cfr., in questo senso, la circolare ministeriale n. 533 del 23.10.1989, in G. Conso, V.   Grevi, G. Neppi Modona, Il nuovo codice, 551. V. anche M. Maddalena, Registro della notizia  di reato, 490 s.   130 A. Marandola, I registri, 425 ss.; G. Varraso, Chiusura e avviso di conclusione, 671. A  proposito della diversa durata dei termini d’indagine v. meglio infra, Cap. VIII.   131 A questa situazione può essere accostata quella in cui la notizia – sostanziale – di tali     Notizie di reato e condizioni di procedibilità 29   nuova iscrizione, con autonomo decorso dei termini d’indagine 132: se ne trae  conferma dall’art. 335 comma 2, che, prescrivendo al pubblico ministero il mero  «aggiornamento delle iscrizioni previste dal comma 1, senza procedere a nuove  iscrizioni», solo quando «nel corso delle indagini muta la qualificazione giuridica  del fatto ovvero questo risulta diversamente circostanziato», a contrariis postula  una nuova iscrizione quando le risultanze investigative evidenzino nuovi reati e/o  indagati, sia pure “connessi” con quelli originariamente iscritti. Nella prassi, invero, spesso si procede anche in tali ipotesi ad un aggiornamento dell’iscrizione originaria, probabilmente allo scopo, stigmatizzato in dottrina, di fruire cumulativamente di più lunghi termini d’indagine ove i reati emersi ex post rientrino nell’elenco dell’art. 407 comma 2 lett. a, oppure di precostituire una situazione di  complessità investigativa su cui fondare una richiesta di proroga ex art. 406 comma 2 133. Ad evitare pratiche elusive, peraltro, la Cassazione ha in più occasioni  affermato che per determinare il dies a quo dei termini d’indagine «relativo a diversi fatti iscritti sotto lo stesso numero in momenti differenti, l’unico criterio è  quello di ordine sostanziale desumibile dal comma 2 del[l’] art. 335, secondo cui,  quando non si tratta di mutamento della qualificazione giuridica del fatto né di diverse circostanze del medesimo fatto, non può parlarsi di aggiornamento d’iscrizione, ma di iscrizione autonoma» 134.   Come abbiamo accennato, un mero aggiornamento dell’iscrizione originaria è  invece previsto dall’art. 335 quando muti la qualificazione giuridica del fatto o questo risulti diversamente circostanziato: in tali eventualità, il dies a quo dei termini  d’indagine resta ancorato all’iscrizione predetta, mentre la durata degli stessi potrebbe  variare se per effetto del nuovo nomen iuris, o dell’emersione di una circostanza aggravante, il reato risultasse compreso fra quelli ex art. 407 comma 2 lett. a.   Occorre peraltro intendersi sulla reale portata del riferimento normativo ad un  fatto «diversamente circostanziato»: a nostro parere la legge non allude – diversamente da quanto alcuni ritengono 135 – al solo caso in cui dalle indagini emergano circostanze in senso tecnico (i c.d. accidentalia delicti), ma, in termini più  estesi, ad ogni variazione che, nel procedere investigativo, venga a connotare la  fattispecie concreta – ad esempio, una diversa collocazione spazio-temporale della condotta –, sempreché ne rimanga inalterato il nucleo fondamentale condotta                            nuovi reati o di nuovi soggetti a cui attribuire il reato pervenga all’ufficio del pubblico ministero attraverso una diversa notizia formale.   132 Ex plurimis A. Marandola, I registri, 424 ss. Recentemente, quanto all’eventualità che  dalle indagini emergano nuovi reati ascrivibili alla persona già iscritta nel registro ex art. 335,  cfr. Cass., Sez. III, 18.3.2015, n. 32998, in Cass. pen., 2016, 652.   133 A. Marandola, I registri, 426; G. Varraso, Chiusura e avviso di conclusione, 671.  134 Testualmente Cass., Sez. V, 5.3.1992, Mendella, in Cass. pen., 1993, 2048; v. anche   Cass., Sez. II, 17.12.2007, Spaccialbelli, in Cass. pen., 2008, 3245; Cass., Sez. IV, 6.7.2006,  Meinero, CED, 2006/234822.   135 V. C. Fanuele, La ricostruzione del fatto, 55, nonché, con qualche diversa sfumatura, A.  Marandola, I registri, 173 ss. In giurisprudenza v. Cass., Sez. IV, 6.7.2006, Meinero, cit.     30 Barbara Lavarini   evento-nesso causale (il cui mutamento imporrebbe da un lato una nuova iscrizione, dall’altro l’archiviazione della notizia di reato originariamente iscritta) 136. Ne  segue che il “fatto”, su cui calibrare il confine fra mero aggiornamento – che lascia inalterato il dies a quo dei termini d’indagine – ed autonoma iscrizione – con  conseguente nuovo decorso degli stessi termini – è, con qualche variabile 137, quello che rileverebbe agli effetti del ne bis in idem 138, ad evitare che la fisiologica  emersione dalle indagini di ulteriori “particolari” della fattispecie concreta, offra  al pubblico ministero uno strumento per allungare artatamente i termini investigativi, con una sorta di “iscrizione a catena” di una notitia criminis attinente al  medesimo fatto 139.   Non è un caso, del resto, che il dictum ex art. 335 comma 2 sia esattamente sovrapponibile a quello ex art. 297 comma 3, che ad evitare l’elusione dei termini  massimi di custodia cautelare attraverso la successiva emissione di ordinanze custodiali per lo stesso fatto – da intendersi, ancora una volta, nel senso di cui all’art.  649 140 – prevede che ancorché questo sia «diversamente circostanziato o qualificato» i termini, pur commisurati all’imputazione più grave, continuino a decorrere  dall’esecuzione o notificazione della prima ordinanza 141. Ad ulteriore conferma di  questa impostazione, può osservarsi che una nuova iscrizione della notizia relativa a  un medesimo fatto attribuito a uno stesso soggetto è ammessa dall’art. 414 solo a  condizione dell’archiviazione del procedimento seguente alla notizia originariamente iscritta, e della successiva autorizzazione giudiziale a riaprire le indagini 142.                               136 V. anche R. Aprati, La notizia di reato, 161; D. Vicoli, La “ragionevole durata”, 157;  A. Zappulla, La formazione, 170, nonché, con qualche diversa sfumatura, F. Cassibba, L’imputazione, 88.   137 Il fatto che, fra i casi di mero aggiornamento, non sia accostato al mutamento del nomen  iuris e delle circostanze quello del “grado”, lascia intendere che si debba procedere ad una  nuova iscrizione nelle ipotesi di passaggio dal delitto tentato a quello consumato e nei casi di  progressione criminosa, il che può peraltro rispondere alla ratio di ampliare i confini temporali  delle indagini a fronte di fattispecie di reato indubbiamente più gravi.   138 V. anche, con qualche diversa sfumatura, F. Cordero, Procedura penale, 809; P.P. Paulesu, Notizia di reato, 374.   139 Sembra opporsi a questa prassi elusiva Cass., Sez. V, 3.7.1998, Itria, in Arch. nuova proc.  pen., 1999, 199, secondo cui «quando sia stata iscritta una notizia di reato a carico di una determinata persona, il pubblico ministero non è facoltizzato a procedere nei confronti di essa a nuova iscrizione per il medesimo reato, e nell’ipotesi in cui ciò si verifichi rimane comunque immutata la decorrenza dei termini per le indagini preliminari dalla data della primitiva iscrizione […] A nuova  iscrizione può procedersi solo quando pervenga, a carico del soggetto già iscritto, una notizia relativa ad un diverso reato, oppure, in relazione al medesimo reato, vengano indicati ulteriori autori». La  dottrina è unanime nello stigmatizzare le “iscrizioni a catena”: fra gli altri, L.D. Cerqua, Registro,  1304; A. Gaito, È consentito iscrivere “a catena”, 100; A. Marandola, I registri, 426; G. Varraso,  Chiusura e avviso di conclusione, 672; A. Zappulla, La formazione, 164.   140 V. F. Cordero, Procedura penale, 815.  141 Per un simile spunto v. anche A. Gaito, È consentito iscrivere “a catena”, 100.  142 Cfr. ancora A. Gaito, È consentito iscrivere “a catena”, 100 s.     Notizie di reato e condizioni di procedibilità 31   5.3. L’accesso al registro.  Secondo il testo originario dell’art. 335, le iscrizioni nel registro delle notizie   di reato erano rigorosamente inaccessibili all’indagato e alla persona offesa, i quali, prima dell’esercizio dell’azione penale, potevano venire a conoscenza dei procedimenti di loro interesse solo con l’informazione di garanzia, o a seguito di una  richiesta di proroga dei termini d’indagine 143. Dopo le modifiche di cui alla legge  n. 332 del 1995, invece, le iscrizioni de quibus – rectius, quelle nel registro “noti”  e quelle nel registro “ignoti” 144, in quanto entrambi i registri, pur “separati” secondo la normativa regolamentare, trovano comune disciplina nell’art. 335 145 –  sono comunicate alla persona sottoposta ad indagini, alla persona offesa e ai  relativi difensori che ne facciano richiesta, a meno che:   a) riguardino un delitto compreso nell’elenco ex art. 407 comma 2 lett. a (art.  335 comma 3) 146;   b) non ricorrendo la situazione sub a), sussistano specifiche esigenze attinenti  all’attività di indagine, a fronte delle quali il pubblico ministero, con decreto  motivato, disponga il segreto sulle iscrizioni per un periodo di tre mesi non rinnovabile (art. 335 comma 3-bis) 147.   Le iscrizioni ex art. 335 sono state rese (limitatamente) accessibili all’indagato  e all’offeso allo scopo, da un lato, di permettere a costoro il controllo sui termini  d’indagine, dall’altro – e prima ancora –, di fornire ai medesimi uno strumento  informativo sulla pendenza del procedimento ulteriore, ed eventualmente anticipato, rispetto all’informazione di garanzia 148.                               143 La segretezza delle iscrizioni ex art. 335 rispondeva alla precisa direttiva di cui all’art. 2  n. 35 della legge delega per l’emanazione del nuovo codice di procedura penale (legge  16.2.1987, n. 81), recante il «divieto di comunicare le iscrizioni […] fino all’assunzione della  qualità di imputato».   144 Cfr. K. La Regina, Il procedimento, 19; contra, parrebbe, A. Marandola, I registri, 330, secondo cui ad impedire la visione del registro ignoti «sarebbe l’assenza della legittimazione da  parte dei soggetti a cui la legge conferisce il potere, posto che non vi è alcun soggetto al quale  imputare in via provvisoria il fatto oggetto d’imputazione»: l’argomento non pare condivisibile,  la comunicazione dell’iscrizione potendo pur sempre essere sollecitata dalla persona offesa.   145 È invece dubbia la comunicabilità delle iscrizioni nel registro degli “atti non costituenti notizia di reato” (modello 45), al quale l’art. 335 non fa alcun riferimento: sul tema v. S. Ciampi, L’informazione dell’indagato, 254; A. Marandola, I registri, 330; A. Zappulla, La formazione, 310.   146 Stigmatizza tale «lista di proscrizione», anche in ragione del fatto che la scelta del nomen iuris sulla cui base effettuare l’iscrizione è rimessa alla discrezionalità del pubblico ministero, fra gli altri, S. Ciampi, L’informazione dell’indagato, 242 ss.   147 Il dies a quo di detto termine è controverso: secondo taluno i tre mesi decorrono dall’iscrizione della notitia criminis (M. Maddalena, Registro della notizia di reato, 494, nota 33;  P.P. Paulesu, Notizia di reato, 378), secondo altri dalla richiesta di informazioni (G. Fumu, Art.  335, 437; A. Zappulla, La formazione, 308), o dall’emissione, ad opera del pubblico ministero,  del decreto di secretazione (L.D. Cerqua, Registro, 1310; A. Marandola, I registri, 342).    148 R. Orlandi, Art. 18, 251 ss. L’Autore rileva come non sia un caso che la “novella” del     32 Barbara Lavarini   L’idoneità del mezzo a quest’ultimo scopo è peraltro assai dubbia. In primo  luogo, l’accesso al registro presuppone un’iniziativa dell’interessato, che peraltro  – non avendo personale notizia del “diritto di accesso” sino alla ricezione dell’informazione di garanzia (art. 369 comma 1-bis) 149 – difficilmente sarà in grado di  attivarsi “in anticipo” se non munito di adeguata difesa tecnica 150.   Inoltre, la richiesta di comunicazione delle iscrizioni ex art. 335 può sortire risultati aleatori, se non completamente fuorvianti. A norma dell’art. 110-bis disp.  att., infatti, la segreteria della procura della Repubblica, operati gli opportuni controlli, può rispondere a detta richiesta che «risultano le seguenti informazioni suscettibili di comunicazione» 151 o che «non risultano informazioni suscettibili di  comunicazione»: quest’ultima risposta accomuna, in termini volutamente ambigui 152, il caso in cui nessuna iscrizione risulti a carico del richiedente, quello in  cui un’iscrizione risulti, ma attenga a reato “non comunicabile” perché incluso  nell’elenco ex art. 407 comma 2 lett. a, e il caso in cui un’iscrizione risulti, ma sia  stata temporaneamente “secretata” dal pubblico ministero (con provvedimento  ignoto al richiedente e di cui non si prevede alcun controllo) 153; una nuova richiesta dopo tre mesi potrebbe eliminare quest’ultima alternativa, ma a fronte dell’ulteriore risposta «che non risultano iscrizioni suscettibili di comunicazione»,  l’instante continuerà a chiedersi se nessuna iscrizione risulti, ovvero ne risulti una  non comunicabile, con quanto ne consegue dal punto di vista dell’efficacia informativa dello strumento di cui si discute.                               1995 abbia modificato l’art. 335 contestualmente all’art. 369, ove la prescrizione dell’invio  dell’informazione di garanzia fin dal primo atto d’indagine a cui il difensore ha diritto di assistere è stata sostituita con quella del relativo invio solo quando l’atto garantito debba essere  compiuto. V. anche L. Bresciani, La notizia di reato, 43; S. Ciampi, L’informazione dell’indagato, 234 ss.; A. Marandola, I registri, 326 ss.; P.P. Paulesu, Notizia di reato, 576.   149 Solo la persona offesa, giusta l’art. 90-bis, lett. b – introdotto dal d.lgs. n. 212/2015 –  dev’essere informata del diritto di accesso al registro nel momento, eventualmente anteriore,  del «primo contatto con l’autorità procedente».    150 Si consideri, oltretutto, che per avere un quadro completo delle iscrizioni – o dell’assenza di iscrizioni – a proprio carico, l’indagato dovrebbe ispezionare i registri di tutti gli uffici di  Procura: rilevano il problema, fra gli altri, S. Ciampi, L’informazione dell’indagato, 239 ss.; R.  Orlandi, Art. 18, 251; P.P. Paulesu, Notizia di reato, 378.   151 Considerato che la legge non fa alcun distinguo, i dati comunicabili ex art. 335 comma 3  parrebbero corrispondere all’integralità dei contenuti delle annotazioni nel registro: coordinate  spazio-temporali e qualificazione giuridica del fatto, data e numero dell’iscrizione, dati identificativi dell’indagato e della persona offesa allorché iscritti, magistrato assegnatario del procedimento e status del medesimo: cfr. P.P. Paulesu, Notizia di reato, 379. Una parte della dottrina dubita, però, della conoscibilità da parte della persona offesa del nominativo dell’indagato:  cfr. M. Maddalena, Registro della notizia di reato, 490.   152 Cfr. L.D. Cerqua, Registro delle notizie di reato, 1301 e 1309.  153 Fra molti A. Marandola, I registri, 337; R. Orlandi, Art. 18, 264.        Sezione II Le condizioni di procedibilità.   1. Nozione.   Per condizioni di procedibilità si intendono quegli atti (di regola consistenti in  dichiarazioni di volontà: si pensi alla querela) o fatti giuridici (ad esempio la  presenza del reo nel territorio dello Stato ai fini della perseguibilità dei reati  commessi all’estero ex artt. 9-10 c.p.), in difetto dei quali il pubblico ministero,  nonostante abbia acquisito una notizia di reato non manifestamente infondata,  non può esercitare l’azione penale, ed il giudice, qualora il pubblico ministero  abbia erroneamente esercitato detta azione, non può decidere sul merito  dell’imputazione, ma in ogni stato o grado del procedimento deve dichiarare anche d’ufficio, con sentenza, non doversi procedere perché l’azione penale non  doveva essere iniziata 154. Analoga declaratoria si impone quando manchi una  condizione – in questo caso più propriamente definibile ‘di proseguibilità’ (arg.  ex artt. 425 e 529) 155 – resasi necessaria dopo l’esercizio dell’azione penale (si  pensi al caso in cui solo in tale momento l’imputato acquisisca una qualifica richiedente l’autorizzazione a procedere), oppure quando una condizione, originariamente esistente, venga meno (è il caso, secondo taluno 156, della remissione di  querela).   Si discute se l’azione penale, esercitata in assenza della prescritta condizione  di procedibilità, possa dirsi invalida. Le posizioni emerse in dottrina, pur apparentemente discordanti, appaiono suscettibili di reductio ad unitatem: chi afferma  che «se il pubblico ministero chiede […] o decreta il rinvio a giudizio dell’imputato in assenza della prescritta condizione di procedibilità, l’azione penale non  può dirsi esercitata invalidamente», intende infatti escludere solo che «nell’atto  propulsivo sia ravvisabile una qualche forma di invalidità (come la nullità generale di cui all’art. 178 comma 1° lett. b) […])», in quanto «l’iniziativa avventata del  pubblico ministero produce […] il suo effetto tipico: provocare l’emanazione di  una sentenza suscettibile di acquisire autorità di cosa giudicata» 157; d’altro canto,                               154 Fra gli altri A. Gaito, Procedibilità, 804; M. Scaparone, Procedura penale, I, 56 e II, 9 ss.  155 Cfr. M. Chiavario, Lessico essenziale, 9 s.  156 V. meglio infra, 5.3.  157 Testualmente F. Caprioli, Indagini preliminari, 536 s. V. anche, con qualche diversa   sfumatura, R. Orlandi, Procedibilità, 52.     34 Barbara Lavarini   chi individua nel difetto della condizione di procedibilità una causa di invalidità  dell’azione penale precisa trattarsi di un’invalidità sui generis, insuscettibile di rientrare fra le ipotesi di nullità 158, e per la quale gli artt. 345, 129, 649 comma 2 delineano un apposito trattamento 159. Può quindi convenirsi nel ricondurre al difetto  delle condizioni de quibus l’invalidità del processo ciononostante instaurato, a patto  che si individui l’effetto di tale peculiare invalidità nell’obbligo del giudice di astenersi dalla decisione di merito, pronunciando un’absolutionem ab instantia 160.   Il codice di procedura penale qualifica espressamente “condizioni di procedibilità” la querela, l’istanza, la richiesta e l’autorizzazione a procedere (artt. 50,  comma 2, 345, comma 1), alle quali dedica una specifica disciplina (artt. 336346), complementare – quanto alla querela, all’istanza e alla richiesta – a quella  impropriamente collocata nel codice penale (artt. 120-130 c.p.) 161.   Le predette condizioni tipiche non esauriscono, peraltro, l’area della categoria:  lo si evince testualmente dall’art. 345 comma 2, che estende la regola enunciata  nel comma 1 – secondo cui il provvedimento, anche irrevocabile, dichiarativo del  difetto di querela, istanza, richiesta o autorizzazione a procedere non preclude il  bis in idem ove la condizione sopravvenga – al caso in cui il giudice accerti la  mancanza di «una condizione di procedibilità diversa» da quelle sopra elencate,  con ciò prefigurando l’esistenza di condizioni atipiche 162. Rinviando al prosieguo  l’individuazione di queste ultime, segnaliamo fin d’ora che ciò si rivelerà particolarmente impegnativo per la difficoltà di distinguere, in assenza di chiari indici  normativi, le condizioni “del procedere” da quelle “del punire”: né la questione è  soltanto nominalistica, se si considera, appunto, che la sentenza irrevocabile di  non doversi procedere perché manca una condizione di procedibilità non impedisce, ove la condizione sopravvenga, il bis in idem (artt. 345 e 649 comma 2),                               158 Contra, vigente il codice del 1930, A. Gaito, Procedibilità, 816, per il quale l’esercizio   dell’azione penale in difetto di una condizione del procedere poteva inquadrarsi fra le nullità  assolute ex art. 185 comma 1 n. 2 di quel codice. Per alcune precisazioni con riguardo all’attuale sistema v. A. Gaito, Procedibilità: a) caratteri generali, 739.   159 Cfr., con varie sfumature, G. Illuminati, Richiesta, 507; R. Orlandi, Procedibilità, 51 s.;  L. Saponaro, Querela, 1283, nonché, con riguardo al sistema processuale previgente, F. Cordero, Merito, 666; O. Dominioni, Improcedibilità e proscioglimento, 142 ss.   160 Ampi approfondimenti in O. Dominioni, Improcedibilità e proscioglimento, 51 ss. e 142 ss.  161 Come è noto, la frammentazione della disciplina di querela, istanza e richiesta fra il co dice processuale e quello sostanziale, risalente al sistema pregresso, è conseguenza delle incertezze nella riconduzione di tali istituti fra le condizioni, appunto, di procedibilità, o fra quelle  di punibilità. Per quanto l’alternativa, almeno con riguardo alle condizioni “tipiche”, fosse stata  da tempo risolta nel primo senso, il legislatore del 1988 non ha ritenuto di intervenire sulla disciplina “sostanziale” di querela, istanza e richiesta, temendo di esorbitare dai confini della delega (cfr. Relazione, 484). Ciò non toglie, ovviamente, che gli istituti in questione abbiano  chiara natura processuale: cfr. M. Scaparone, Procedura penale, II, 11. In giurisprudenza,  Cass., Sez. I, 11.7.2003, Mohammad Taher, in Cass. pen., 2004, 1932.   162 Una previsione analoga si rinveniva già nell’art. 17 c.p.p. abr.     Notizie di reato e condizioni di procedibilità 35   mentre il giudicato di proscioglimento per difetto di una condizione di punibilità è  preclusivo di un secondo giudizio 163.   A parte le accennate distinzioni fra condizioni “atto” e condizioni “fatto”, condizioni “tipiche” e condizioni “atipiche”, può essere utile classificare ulteriormente le condizioni “atto”, consistenti in dichiarazioni di volontà, a seconda che provengano da un privato (si pensi alla querela e all’istanza) o da una pubblica autorità amministrativa o politica (si pensi alla richiesta e all’autorizzazione a  procedere) 164: come si vedrà meglio, sono infatti queste ultime condizioni a suscitare forti perplessità per i delicati risvolti costituzionali.   2. La compatibilità costituzionale.   Rappresentando un “filtro” tra l’acquisizione da parte del pubblico ministero  di una notizia di reato non infondata, ed il potere/dovere di costui di esercitare  l’azione penale, le condizioni di procedibilità pongono delicati problemi di compatibilità con l’art. 112 Cost. Potrebbe invero osservarsi che, non traendosi da  questa disposizione l’inequivoco “ancoraggio” dell’obbligo di agire alla sola notitia criminis, nulla vieta al legislatore ordinario di subordinarne l’insorgere ad ulteriori presupposti – le menzionate condizioni, appunto – integrati i quali, nel pieno  rispetto del dettato costituzionale, il pubblico ministero sarà tenuto a procedere 165.   Una tale lettura, pur formalmente rispettosa dell’art. 112 Cost. 166, risulta però  prima facie insoddisfacente se si considera la più ampia rete di principi costituzionali a cui l’obbligatorietà dell’azione penale si collega, in quanto funzionale,  come è noto, alla tutela dell’uguaglianza degli individui di fronte alla legge, della  legalità penale, dell’indipendenza del pubblico ministero 167. In questa prospettiva,  l’apposizione di filtri all’obbligo di agire appare costituzionalmente compatibile                               163 Cfr. R. Orlandi, Procedibilità, 43. V. anche Cass., Sez. I, 11.7.2003, Mohammad Taher, cit.  164 Per tutti M. Scaparone, Procedura penale, I, 58 s.  165 Cfr. C. cost., 5.5.1959, n. 22, secondo cui «la riaffermazione del principio di obbligato rietà non vale ad escludere che, indipendentemente dall’obbligo del pubblico ministero, determinate condizioni concorrano perché l’azione penale possa essere promossa o proseguita. Né  l’art. 112 Cost. autorizza a ritenere che si sia inteso svincolare il ripetuto obbligo dalla necessità, nei casi stabiliti dalla legge, del verificarsi di determinate condizioni» (in termini analoghi  C. cost., 12.7.1967, n. 105). In dottrina v. A. Gaito, Procedibilità, 814 s.   166 V. però M. Chiavario, L’azione penale, 37, secondo cui «il silenzio del dettato costituzionale quanto alla possibilità che tra [la notizia di reato] e l’esercizio dell’azione vengano inseriti elementi lato sensu “condizionanti”, riesce invero di per sé ambiguo, ed anzi si potrebbe  anche sostenere che proprio in virtù di tale silenzio l’azione penale debba considerarsi assolutamente “incondizionata”».   167 Con espressione efficacemente sintetica, M. Scaparone, Procedura penale, I, 58 s., riconduce i predetti principi a quello, comprensivo, di «inderogabilità della giurisdizione penale».     36 Barbara Lavarini   nella sola misura in cui, da un lato, miri alla tutela di interessi costituzionalmente rilevanti 168, dall’altro, e di conseguenza, non si traduca in un’illegittima discriminazione fra individui tutti ugualmente soggetti alla legge penale, né in uno  strumento di indebita ingerenza ab externo nell’esercizio del potere giudiziario 169.   Poste tali premesse, nulla quaestio sulla legittimità costituzionale delle condizioni di procedibilità consistenti in dichiarazioni di volontà della persona offesa  dal reato – quali la querela e l’istanza –, ove la relativa previsione risponda all’esigenza, meritevole di tutela anche nella prospettiva dell’economia processuale 170, di lasciare alla vittima la scelta sulla perseguibilità penale di fatti limitatamente offensivi (la quasi totalità dei reati procedibili a querela), o, all’opposto, di  rilevante offensività (si pensi alla violenza sessuale), ma in ordine ai quali lo strepitus fori potrebbe essere fonte di “seconda vittimizzazione” 171.   Suscitano invece maggiori perplessità le condizioni – quali la richiesta e  l’autorizzazione a procedere – consistenti in dichiarazioni di una pubblica autorità amministrativa o politica, quantomeno se non previste dalla stessa Costituzione o da leggi costituzionali 172. Come si è puntualmente osservato, infatti, allorché l’esercizio dell’azione penale sia subordinato alla dichiarazione di volontà di  un organo pubblico, e la legge non si preoccupi almeno di limitarne la discrezionalità, o di renderne le scelte sindacabili da un organo giurisdizionale, non può                               168 Cfr., in particolare, O. Dominioni, Azione penale, 410.  169 In termini analoghi, fra gli altri, S. Quattrocolo, Esiguità del fatto, 72 ss.  170 Sul tema in particolare F. Giunta, Interessi privati, 71 ss.  171 Fra gli altri, con varie sfumature, M. Chiavario, L’azione penale, 37 ss.; S. Quattrocolo,   Esiguità del fatto, 62 ss.; L. Saponaro, Querela, 1279 s.; M. Scaparone, Elementi, 85. Cfr. anche C. cost., 19.5.2003, n. 178, (ord.), dichiarativa della manifesta infondatezza di una questione di legittimità, per violazione degli artt. 3 e 112 Cost., degli artt. 590 (nel testo allora vigente), 582, 583, 585 c.p. «laddove non prescrivono, relativamente ai reati di lesioni colpose  commessi con violazione delle norme sulla disciplina della circolazione stradale, l’obbligatorietà dell’azione penale anche in assenza di querela ed in conseguenza di particolare gravità  dei danni derivati alla persona»: la Corte, richiamando i propri plurimi precedenti, ha affermato  in primo luogo che «la scelta del regime di procedibilità coinvolge la politica legislativa e deve  quindi rimanere affidata a valutazioni discrezionali del legislatore, presupponendo bilanciamenti di interessi e opzioni di politica criminale […] sindacabili in sede di giudizio di legittimità solo per vizio di manifesta irrazionalità», in secondo luogo che l’art. 112 Cost. «non  esclude che l’ordinamento possa prescrivere condizioni per il promovimento o la prosecuzione  dell’azione penale»; tale principio – più volte enunciato dalla stessa Corte in ordine a condizioni «rimesse a valutazioni o iniziative dei pubblici poteri» – «non può non valere, ed a fortiori, per le condizioni di procedibilità legate, come la querela, a manifestazioni di volontà della persona offesa, le quali, subordinando l’insorgenza dell’obbligo di esercitare l’azione penale  ad un preventivo apprezzamento del titolare dell’interesse leso dal reato circa l’esigenza che  esso fruisca, nel caso concreto, della tutela offerta in sede penale, non trasformano detto esercizio in facoltativo, né escludono la posizione di assoggettamento del pubblico ministero al  principio di legalità processuale».   172 M. Chiavario, L’azione penale, 46.     Notizie di reato e condizioni di procedibilità 37   che discenderne un’irrimediabile lesione dei principi ex artt. 3 e 25 comma 2  Cost., nonché dell’indipendenza dell’azione e della giurisdizione 173.   La Corte costituzionale, invero, ha spesso “salvato” siffatta tipologia di condizioni, ricorrendo alla formalistica lettura dell’art. 112 Cost. che si è criticata sopra, o al più rilevando – nella specie, in ordine all’autorizzazione ministeriale a  procedere per i reati elencati nell’art. 313 c.p. – che nessuna discriminazione può  ravvisarsi fra cittadini ove la condizione, ancorché rimessa alla discrezionalità di  una pubblica autorità, attenga ad una categoria di reati, giacché chiunque sia imputato dei medesimi «ricev[e] indistintamente il medesimo trattamento» 174.   Vanno però menzionate alcune decisioni di segno diverso, a partire dalla declaratoria di incostituzionalità dell’art. 16 c.p.p. abr., che subordinava alla richiesta del ministro della giustizia l’esercizio dell’azione penale nei confronti degli  ufficiali o agenti di polizia per fatti compiuti in servizio e relativi all’uso di armi o  altri mezzi coercitivi. Per quanto, infatti, il parametro costituzionale violato sia  stato individuato nell’art. 28, anziché negli artt. 3, 25, 112 Cost., dalla motivazione della sentenza traspare un chiaro riferimento al principio di uguaglianza,  un’eccezione al quale «nel caso in esame non troverebbe» – secondo la Corte –  «il razionale fondamento di una effettiva diversità di situazioni oggettive e soggettive» 175. E in una decisione di poco successiva la Corte ha affermato, in termini ancora più espliciti, che subordinare a un’autorizzazione amministrativa «la responsabilità ex art. 28 Cost. significa renderne possibile l’esonero discrezionale  […] il che segnatamente non è permesso prescrivere in materia penale, essendo  eccezionalmente dettati, e da norme costituzionali, i casi di deroga al principio di  obbligatorietà dell’azione penale» 176.   Né vanno dimenticate le più recenti sentenze costituzionali che, ripetutamente  opponendosi ai tentativi del legislatore di surrettiziamente introdurre, sub specie  di meccanismi sospensivi del procedimento penale 177, forme di immunità per le  più alte cariche dello Stato, hanno affermato che la previsione in favore di taluno  – quale che ne sia l’alta funzione – di prerogative derogatorie al principio di  uguaglianza di fronte alla giurisdizione, è legittima solo se funzionale a garantire  principi di pari rilievo e postula, comunque, una legge costituzionale 178.                               173 Cfr., in particolare, G. Illuminati, Richiesta, 508; P. Moscarini, Profili costituzionali,   527 ss.; V. Onida, Autorizzazione a procedere, 736 s.; M. Scaparone, Elementi, 86 s.  174 C. cost., 5.5.1959, n. 22; C. cost., 29.4.1971, n. 91.  175 C. cost., 18.6.1963, n. 94.  176 Cfr. C. cost., 18.2.1965, n. 4, dichiarativa dell’illegittimità degli artt. 158 t.u. 4.2.1915, n.   148 e 22 t.u. 3.3.1934, n. 383, concernenti analoghe prerogative dei funzionari di pubblica sicurezza, dei prefetti, dei sindaci e dei presidenti delle province. V. anche C. cost., 28.12.1984, n. 300.   177 Ci si riferisce all’art. 1, legge n. 23.7.2008, n. 124 (Disposizioni in materia di sospensione del processo penale nei confronti delle alte cariche dello Stato), nonché all’art. 1, legge  7.4.2010, n. 51 (Disposizioni in materia di impedimento a comparire in udienza).   178 C. cost., 19.10.2009, n. 262; C. cost., 25.1.2011, n. 23.     38 Barbara Lavarini   In definitiva, anche dalla giurisprudenza costituzionale sembra trarsi che condizioni “del procedere”, rimesse alla discrezionalità di autorità pubbliche, siano  maggiormente “a rischio” di frizione con i principi fondamentali. Tuttavia la Corte, come evidenziato da un’attenta dottrina, distingue le condizioni per il perseguimento di una «classe di reati» – ritenute costituzionalmente compatibili purché fondate su interessi ragionevolmente alternativi a quelli sottesi all’accertamento penale –, dalle condizioni per il perseguimento di una «classe di persone»,  ritenute legittime solo se, oltre a trovare fondamento in siffatti interessi, sono sancite in Costituzione o con legge costituzionale 179.   Non si tratta, a nostro parere, di un distinguo condivisibile. Come si è giustamente osservato, una lettura “integrata” dei principi costituzionali in materia di  legge, azione e giurisdizione penale implica, pena il relativo «sostanziale svuotamento», che la scelta del legislatore di configurare un certo fatto come reato non  possa venire messa in discussione da un organo politico-amministrativo in base  «ad un diverso apprezzamento, caso per caso, dello stesso interesse tutelato dalla  norma incriminatrice» 180.   3. La declaratoria di improcedibilità.   Come abbiamo accennato, ove risulti la mancanza di una condizione di procedibilità il pubblico ministero deve richiedere, e il giudice per le indagini preliminari  deve disporre, l’archiviazione a norma dell’art. 411 181. Se peraltro, erroneamente,  il pubblico ministero esercita l’azione penale, l’improcedibilità della stessa va dichiarata dal giudice, anche d’ufficio, in ogni stato e grado del processo (art. 129),  con sentenza di non luogo a procedere (art. 425) o di non doversi procedere  (artt. 469, 529) perché l’azione penale non doveva essere iniziata. Analoga sentenza va pronunciata quando l’azione penale non dev’essere proseguita 182.   Nel concorso fra diverse formule di proscioglimento, la declaratoria di improcedibilità dell’azione penale è prioritaria rispetto ad ogni altra, non operando  per essa la regola – enunciata dall’art. 129 comma 2 – secondo cui, in caso di  “evidente innocenza”, prevale il proscioglimento nel merito. Questa deroga al favor rei si spiega in quanto, come abbiamo detto, il difetto di una condizione di                               179 Cfr., anche per le citazioni testuali, R. Orlandi, Procedibilità, 50 s.  180 Cfr. V. Onida, Autorizzazione a procedere, 737; v. anche P. Moscarini, Profili costitu zionali, 530; M. Scaparone, Elementi, 87.  181 Se non richiesto dell’archiviazione del procedimento, il giudice per le indagini prelimi nari non può rilevare il difetto di una condizione di procedibilità, se non nel caso in cui tale  difetto rilevi ai fini di una decisione richiestagli in via incidentale, e con portata limitata a tale  decisione: cfr. Cass., Sez. I, 6.6.1991, Saidi Ben Abdelaziz, in Cass. pen., 1993, 1158.   182 Per la distinzione fra i casi di “improcedibilità” in senso stretto e “improseguibilità” v.  supra, 1.     Notizie di reato e condizioni di procedibilità 39   procedibilità rende invalido il processo, ciò imponendone la definizione attraverso  un’absolutio ab instantia, senza scendere all’esame nel merito 183.   Nel tentativo di risolvere i dubbi insorti nel sistema pregresso, l’art. 529 comma 2 equipara espressamente, ai fini della pronuncia della sentenza di non doversi  procedere, il caso in cui l’assenza della condizione di procedibilità sia certa, al  caso in cui la prova della sua esistenza sia insufficiente o contraddittoria. La  giurisprudenza, peraltro, non sembra aver recepito la novità: ad esempio, continua  discutibilmente ad affermare – come già nella vigenza del codice del 1930 – che il  dubbio sulla tempestività della querela si risolve “a favore” del querelante, giacché incombe su chi allega la tardività dell’atto l’onere di dimostrarla 184.   3.1. La riproponibilità dell’azione penale in deroga al ne bis in idem.  Ex artt. 345 e 649 comma 1 il provvedimento di archiviazione, la sentenza   inoppugnabile di non luogo a procedere, la sentenza irrevocabile di proscioglimento per difetto di una condizione di procedibilità (tipica o atipica), non impediscono l’azione penale per lo stesso fatto nei confronti della medesima persona se la condizione successivamente sopravviene, o se, trattandosi di autorizzazione a procedere, viene meno lo status personale che la rendeva necessaria.   La previsione assume un significato diverso a seconda che l’improcedibilità  sia stata dichiarata con sentenza di proscioglimento – nel quale caso è ravvisabile, nei limiti che meglio chiariremo, un’eccezione al ne bis in idem – oppure con  provvedimento di archiviazione o sentenza di non luogo a procedere, ai quali,  come è noto, non consegue un effetto preclusivo pienamente sovrapponibile a  quello ex art. 649. In questi ultimi casi, la regola “speciale” enunciata dall’art. 345  deve intendersi derogatoria rispetto all’ordinaria disciplina della riapertura delle  indagini dopo l’archiviazione o della revoca della sentenza di non luogo a procedere: in altre parole, ove la condizione di procedibilità sopravvenga alla definizione del procedimento, il pubblico ministero potrà, in un caso, riaprire le indagini ed eventualmente esercitare l’azione penale senza premunirsi dell’autorizzazione giurisdizionale ex art. 414, nell’altro, assumere analoghe iniziative senza prima chiedere la revoca della sentenza ex art. 434 185.                               183 Per tutti O. Dominioni, Improcedibilità e proscioglimento, 123; G. Lozzi, Lezioni, 163 s.  Rileva L. Scomparin, Il proscioglimento immediato, 79, che «un ripensamento della normativa  attuale tale da estendere quantomeno il dettato dell’art. 129 comma 2 ai casi di improcedibilità  – consentendo pertanto la proclamazione dell’innocenza dell’imputato tutte le volte in cui la  stessa emerga con evidenza dagli atti – potrebbe apparire opportuno per l’attuazione delle garanzie costituzionali».   184 Cass., Sez. V, 21.1.1999, Batzella, in Cass. pen., 2000, 2069; Cass., Sez. VI, 11.12.1995,  Scibilia, in Cass. pen., 1997, 1014. Critica tale orientamento, fra gli altri, M. Montagna, Condizioni di procedibilità, 118.   185 Cfr., fra gli altri, N. Galantini, Riapertura, 171; G. Giostra, L’archiviazione, 99; M. Scaparone, Procedura penale, II, 89 e 104.     40 Barbara Lavarini   Al di fuori dei casi ex art. 345, le sentenze e i provvedimenti di archiviazione  dichiarativi dell’improcedibilità dell’azione penale conservano però inalterato  l’effetto preclusivo di un secondo giudizio che ad essi – in termini più o meno  estesi – consegue, e del quale, anzi, proprio la citata disposizione offre un riscontro 186. Non si può quindi tornare ad agire de eadem re contro l’irrevocabilmente  prosciolto per difetto di procedibilità, né – ove lo stesso difetto abbia determinato  l’archiviazione o la pronuncia di sentenza di non luogo a procedere – prescindere  dalle procedure ex artt. 414 e 434, allorché l’eventuale novum, sulla cui base si  vorrebbe riaprire il procedimento, non consista nella sopravvenienza della condizione originariamente mancante (oppure, nel solo caso dell’autorizzazione a procedere, nel venir meno della qualifica soggettiva che la rendeva necessaria). In  particolare, non può ritenersi consentito il bis in idem sulla base di una diversa  qualificazione giuridica del fatto, o della contestazione di una circostanza aggravante, che renda il reato procedibile d’ufficio 187.   4. Gli atti esperibili in attesa della condizione.   L’assenza di una condizione di procedibilità impedisce l’esercizio dell’azione  penale, ma, quantomeno finché la condizione possa sopravvenire, non preclude                               186 Cfr. F. Caprioli, Il principio del ne bis in idem, 77 s., secondo cui «l’art. 345 c.p.p., con sentendo di ri-procedere solo nel caso di sopravvenienza della condizione di procedibilità,  permette infatti di dedurre, per implicito, che il giudice non può rimettere in discussione la già  constatata improcedibilità o impromovibilità dell’azione nel caso di un nuovo processo contro  la stessa persona e per il medesimo fatto instaurato su presupposti diversi dalla sopravvenienza  della condizione di procedibilità». V. anche E.M. Mancuso, Il giudicato, 491; M. Montagna,  Condizioni di procedibilità, 113.   187 In questi termini, in dottrina, F. Caprioli, Il principio del ne bis in idem, 78 s., nonché, vigente il codice del 1930, G. De Luca, Giudicato, 4; O. Dominioni, Improcedibilità e proscioglimento, 341. V. anche, peraltro partendo da diversi presupposti, F. Cordero, Procedura penale,  1215: «[…] bisognava stabilire se il processo fosse instaurabile. La sentenza lo ha stabilito e, in tali  limiti, preclude un secondo giudizio: sul presupposto, ad esempio, che la querela allora ritenuta  tardiva non lo fosse; o che l’ipotetico fatto configuri un reato perseguibile d’ufficio». In giurisprudenza Cass., Sez. IV, 25.6.2008, Mustaccioli, CED, 2008/240894, secondo cui «se la sentenza di  non luogo a procedere per difetto di una condizione di procedibilità non è più soggetta a impugnazione e non ricorre alcuna delle ipotesi previste dall’art. 345 (disposizione eccezionale) è precluso  l’inizio dell’azione penale in ordine al medesimo fatto, sia pur diversamente qualificato, nei confronti della stessa persona». Analogamente Cass., Sez. I, 8.8.2000, Ciapanna, CED, 2000/216901.  Contra, Cass., Sez. IV, 7.2.2007, Laupp, in Cass. pen., 2008, 1494, secondo cui «il decreto di riapertura delle indagini non è […] necessario […] nel caso di archiviazione per mancanza di querela,  allorquando successivamente si accerti che la querela non è più necessaria, essendo divenuto il reato perseguibile d’ufficio per il verificarsi di un evento aggravatore» (in motivazione si aggiunge,  peraltro, che la sopravvenienza di tale evento «deve anche indurre a dubitare che ci si trovi al cospetto del medesimo fatto oggetto dell’originaria (e archiviata) notitia criminis»).     Notizie di reato e condizioni di procedibilità 41   in radice lo svolgimento di indagini preliminari. L’art. 346 stabilisce infatti che,  ferma l’apposita disciplina dettata dall’art. 343 per l’autorizzazione a procedere,  “in attesa” della prescritta condizione «possono essere compiuti gli atti di indagine preliminare necessari ad assicurare le fonti di prova e, quando vi è  pericolo nel ritardo, possono essere assunte le prove previste nell’art.  392» 188.   Per individuare gli atti investigativi esperibili è opportuno valorizzare non solo  e non tanto il dato testuale – chiaramente allusivo all’attività tipica ed atipica di  polizia giudiziaria funzionale all’«assicurazione delle fonti di prova» ex art.  348 189 – quanto la ratio dell’art. 346, che, mirando a bilanciare l’economia processuale col rischio di dispersione di prove utili all’eventuale accertamento, sembra legittimare gli inquirenti a compiere esclusivamente atti non rinviabili, la cui  dilazione al sopravvenire della condizione di procedibilità comprometterebbe, appunto, l’acquisizione della prova 190: di qui la sicura esperibilità degli atti urgenti  di polizia (si pensi alle perquisizioni ex art. 352, agli accertamenti su cose, luoghi  o persone ex art. 354 191, ma anche all’informale attività di ricerca delle fonti di  prova ex art. 348) o del pubblico ministero (si pensi agli accertamenti tecnici non  ripetibili), mentre parrebbe preclusa, ad esempio, l’assunzione di informazioni  dalle diverse tipologie di dichiaranti 192, anche perché, qualora il rinviarne l’audizione rischiasse di tradursi nella dispersione della prova, dovrebbe procedersi con  incidente probatorio, come lo stesso art. 345 specificamente prevede.                               188 Cfr. R. Orlandi, Procedibilità, 50 s., secondo cui l’esperibilità di indagini, sia pure «secondo regole affatto particolari», si giustifica in ragione del fatto che nell’attuale sistema il  momento di esercizio dell’azione penale è «spostato in avanti», ed «aumenta, di conseguenza,  la possibilità di acquisire già in questa fase materiale probatorio che potrebbe essere utile qualora la condizione si verificasse». V. anche M. Montagna, Condizioni di procedibilità, 114.  Nella Relazione, 486, si esemplificano le situazioni, in cui la limitata attività investigativa ex  art. 346 può rendersi necessaria, nelle «ipotesi di lesioni», data «la loro procedibilità a querela  o d’ufficio a seconda del periodo di guarigione», e nei «casi di reato il cui colpevole non è stato immediatamente identificato e le indagini si svolgono per la qualificazione del reato». Ci  pare, però, che quando le indagini mirino ad accertare la corretta qualificazione giuridica del  fatto-reato, onde stabilirne il regime di procedibilità, non debbano applicarsi le regole restrittive di cui alla citata disposizione, il cui tenore letterale è chiaro nel riferirsi a casi in cui, almeno  allo stato, il reato risulti a procedibilità condizionata. Per uno spunto in questo senso, con qualche diversa sfumatura, v. R. Orlandi, Art. 346, 104, nota 5.   189 Cfr. R. Orlandi, Procedibilità, 51. Altrettanto sintomatico di un ruolo preponderante della polizia nel segmento procedimentale de quo è l’art. 112 disp. att., secondo cui la polizia giudiziaria riferisce senza ritardo – o immediatamente se sussistono ragioni di urgenza o si tratta  di reati ex art. 407 comma 2 lett. a nn. 1-6 – al pubblico ministero «l’attività di indagine prevista dall’art. 346», trasmettendo altresì la relativa documentazione ove detto organo ne faccia  richiesta.   190 M. Deganello, Art. 346, 1501 s.; M. Montagna, Condizioni di procedibilità, 115.  191 Quanto all’esperibilità di questi ultimi v. Cass., Sez. I, 6.6.1991, Saidi Ben Abdelaziz, cit.  192 Cfr. in particolare M. Montagna, Condizioni di procedibilità, 115.     42 Barbara Lavarini   Secondo una diversa impostazione, in attesa del perfezionarsi di una condizione di procedibilità sarebbero ammessi la generica attività di ricerca delle fonti di  prova di cui all’art. 348 comma 2 lett. a e b, gli atti tipici di polizia ex artt. 353 e  354, gli accertamenti tecnici non ripetibili, mentre sarebbero «implicitamente  esclusi» non solo gli atti pacificamente non urgenti – quali l’assunzione d’informazioni – ma anche, in via generalizzata, ispezioni, perquisizioni, intercettazioni 193. A noi pare che, fermo restando il già richiamato requisito dell’urgenza,  dall’art. 346 non possa trarsi un così radicale divieto: sarebbe altrimenti superflua  la salvaguardia, nell’incipit della disposizione, della speciale disciplina dettata per  l’attività “in attesa” dell’autorizzazione a procedere, espressamente preclusiva, fra  l’altro, proprio dei menzionati atti coercitivi (art. 343 commi 2 e 3) 194.   Lo svolgimento di attività investigative al di fuori dei limiti consentiti dall’art.  346 comporta, secondo la prevalente dottrina, l’inutilizzabilità degli elementi in  tale modo acquisiti 195.   5. La querela: nozione.   La querela è la dichiarazione con cui la persona offesa da un reato, per il  quale non debba procedersi d’ufficio o dietro istanza o richiesta, manifesta la volontà che il pubblico ministero proceda in ordine a quel reato 196.   Come abbiamo detto, la querela può anche assolvere – e di regola assolve – la  funzione di notitia criminis 197. Per connotarsi come condizione “del procedere”,  tuttavia, essa deve contenere un quid pluris rispetto all’informazione che un fatto,  riconducibile ad una fattispecie di reato, sarebbe stato commesso in danno del  querelante, cioè deve rappresentare il c.d. “intento persecutorio” di costui 198. A                               193 F. Cordero, Procedura penale, 421 s.  194 Piuttosto, va radicalmente esclusa, in difetto di una condizione di procedibilità che potreb be sopravvenire, l’applicabilità di misure cautelari personali: ciò sulla base sia di una lettura  estensiva dell’art. 273 comma 2, tale da includere il difetto de quo fra le «cause di non punibilità»  ostative all’intervento cautelare (v. Cass., Sez. I, 9.5.1994, Tarek, CED, 1994/197879), sia di un  argomento a fortiori ricavabile dagli artt. 381 comma 3 e 382 comma 3, che in caso di delitto  procedibile a querela consentono l’arresto in flagranza solo se la stessa viene proposta, anche con  dichiarazione orale, alla polizia procedente (cfr. R. Orlandi, Procedibilità, 51, nota 63).   195 Cfr. in particolare A. Gaito, Procedibilità: a) caratteri generali, 740 ss. V. anche M.  Deganello, Art. 346, 1502.   196 Per tutti F. Caprioli, Indagini preliminari, 539. Sulle ragioni sottostanti la scelta legislativa in favore della procedibilità a querela cfr. supra, 2.   197 V. supra, Sez. I, 3.  198 Proprio in ciò deve ravvisarsi l’elemento distintivo tra querela e denuncia: ex plurimis F.   Cordero, Procedura penale, 413. In giurisprudenza v. Cass., Sez. VI, 22.1.2003, Crimi, in  Cass. pen., 2004, 1723.     Notizie di reato e condizioni di procedibilità 43   tal fine non occorrono, peraltro, formule sacramentali, né è imprescindibile l’uso  del termine tecnico ‘querela’: per costante giurisprudenza, infatti, l’animus procedendi della persona offesa può essere ricavato anche per implicito dal contesto  dell’atto 199, o risultare da “fatti concludenti”, eventualmente successivi all’atto  stesso 200. Sul presupposto, poi, che la querela vada ricondotta fra i negozi giuridici 201, si sottolinea come, nel ricostruire la volontà del querelante, si debba fare ricorso ai criteri per l’interpretazione del contratto ex art. 1362 c.c. 202.   Per la valida integrazione della condizione di procedibilità non è nemmeno necessario che il querelante attribuisca al fatto il corretto nomen iuris – la qualificazione giuridica spettando al giudice – 203, o ne identifichi l’autore: la querela, invero, ben può essere proposta in incertam personam, vale a dire nei confronti di colui che si accerterà essere l’autore del reato 204.   5.1. Legittimazione.  Legittimata a proporre querela è la persona offesa dal reato, che può provve dervi personalmente o a mezzo di procuratore speciale (artt. 120 comma 1 c.p.,  336 e 122 c.p.p.) 205.                               199 Cfr., fra le altre, Cass., Sez. VI, 9.11.2006, Baronelli, in Cass. pen., 2008, 697, secondo  cui «la formula “denuncio ad ogni effetto di legge” deve essere considerata quale manifestazione di volontà diretta a richiedere la persecuzione e la punizione dell’autore del reato e conferisce quindi all’atto valore di querela»; v. anche Cass., Sez. IV, 15.11.2011, XY, in Cass.  pen., 2013, 700. In termini parzialmente diversi Cass., Sez. VI, 22.1.2003, Crimi, cit., secondo  cui se è vero che «ai fini della valutazione della manifestazione di volontà della persona offesa  di perseguire il colpevole, il giudice può prendere in esame il complessivo comportamento di  costei», detta manifestazione non può dedursi «unicamente in base al contenuto della denunzia  di un fatto reato alla polizia giudiziaria, in quanto tale deduzione implica l’annullamento della  distinzione tra i reati perseguibili d’ufficio e quelli perseguibili a querela». In dottrina v. L. Saponaro, Querela, 1281.   200 Si è ad esempio ritenuto, a fronte di un reato già procedibile d’ufficio divenuto perseguibile a querela per una modifica legislativa sopravvenuta alla sentenza di primo grado, che la  volontà “punitiva” dell’offeso potesse ricavarsi dalla persistenza della costituzione di parte civile nei successivi gradi di giudizio: Cass., Sez. V, 19.10.2001, Cosenza, in Cass. pen., 2003,  1296 (ma v. anche Cass., Sez. VI, 21.9.1992, Porcellana, CED, 1992/192135).   201 Sul tema, peraltro controverso, v. in dottrina L. Saponaro, Querela, 1281, e la bibliografia ivi richiamata.   202 Cass., Sez. IV, 24.9.2007, Russo, in Guida dir., 2007, fasc. 47, 83; Pret. Ravenna,  10.6.1993, Holsinger, in Arch. nuova proc. pen., 1993, 604.   203 Cass., Sez. V, 22.1.2009, Cané, in Cass. pen., 2010, 628; Cass., Sez. VI, 10.10.2000,  Migliore, CED, 2000/217365; Cass., Sez. V, 28.7.1992, Zatterin, in Giur. it., 1994, II, 45. In  dottrina M. Montagna, Condizioni di procedibilità, 116.   204 Cfr. Cass., Sez. V, 26.2.2003, Graldi, in Cass. pen., 2004, 2950. In dottrina cfr. V. Grevi, Querela contro ignoti, 2246; L. Saponaro, Querela, 1289 s.   205 La Cassazione per lo più ammette il conferimento della procura speciale a presentare     44 Barbara Lavarini   Regole particolari valgono allorché l’offeso sia minorenne: ove si tratti di un  infra-quattordicenne, il diritto di querela è esercitato dal genitore o dal tutore; il  minore che abbia compiuto quattordici anni può invece proporre querela personalmente, ma sono legittimati a farlo anche i genitori, nonostante la contraria volontà del minore medesimo. Infine, ove chi eserciti la rappresentanza legale del  minore infra-quattordicenne versi col medesimo in conflitto d’interessi, la legge  prevede la nomina, ai fini dell’esercizio del diritto di querela, di un curatore speciale (artt. 120 commi 1 e 2, 121 c.p., 338 c.p.p.).   La disciplina dettata, rispettivamente, per il minore infra ed ultraquattordicenne, si estende all’interdetto per infermità di mente (artt. 120 comma 1, 121 c.p., 338 c.p.p.) e all’inabilitato (art. 120 comma 2 c.p.), rappresentati,  ai fini della querela, dal tutore, dal curatore o eventualmente da un curatore speciale. Quanto, invece, all’infermo di mente non interdetto, costante giurisprudenza ne riconosce la legittimazione a proporre querela personalmente, precisando che deve nominarsi un curatore speciale, a norma degli artt. 121 c.p. e 338  c.p.p., solo se l’infermità impedisce concretamente all’offeso di provvedere di  persona 206. Da ultimo, la Cassazione ha ritenuto che l’amministratore di soste                            querela anche in via preventiva rispetto al fatto-reato a cui la querela dovrebbe riferirsi (art. 37  disp. att.), reputando sufficiente – in particolare nelle organizzazioni societarie, ove è frequente  il conferimento a questo o quel dirigente della procura a proporre querela per ogni ipotesi di  reato commesso in danno della società – l’indicazione dell’astratta tipologia di reati per cui la  querela può essere presentata (peraltro ricavabile anche per implicito): cfr., fra le altre, Cass.,  Sez. V, 30.6.2010, Rizzo, CED, 2010/248385; Cass., Sez. II, 16.4.2010, Orlando, in Cass.  pen., 2011, 3090. L’orientamento non convince, in ragione del fatto che, a norma dell’art. 122,  la procura speciale deve contenere sia «la determinazione dell’oggetto», cioè dell’atto, in funzione del quale è conferita – nel nostro caso la proposizione di querela –, sia l’indicazione dei  «fatti ai quali si riferisce», cioè degli “accadimenti storici” – nel nostro caso un determinato  reato – in ordine ai quali l’atto, per cui la procura è conferita, dev’essere compiuto. Non può  che seguirne l’incompatibilità con la querela dell’art. 37 disp. att., che permette il rilascio di  procura speciale in via preventiva «per l’eventualità che si verifichino i presupposti dell’atto»:  letta correttamente, la disposizione consente infatti di anticipare la procura rispetto al perfezionarsi dei presupposti dell’atto di cui si tratta, ma non rispetto all’accadimento dei fatti storici a  cui l’atto, e la relativa procura, si riferiscono (ad esempio, una procura ad impugnare può essere validamente rilasciata prima che ci sia una sentenza da impugnare, ma non prima della  commissione del fatto-reato, nel procedimento relativo al quale potranno verificarsi i presupposti dell’impugnazione). Dunque una procura preventiva non è in radice configurabile in relazione all’atto di querela, posto che il presupposto per l’esercizio del diritto di querela coincide  proprio con la commissione del fatto-reato che, a pena di inammissibilità, va indicato nella  procura stessa (sembra recepire questa impostazione una giurisprudenza di merito, secondo cui  l’art. 37 disp. att. è riferibile solo ad atti processuali stricto sensu, fra i quali non rientra la querela: cfr. Trib. Trani, Sez. dist. Andria, 14.11.2007, in http://www.udaibarletta.it; Trib. Monza,  Sez. dist. Desio, 2.4.2007, in Arch. nuova proc. pen., 2007, 507; App. Milano, 23.1.2003, in  Foro ambr., 2003, 105. In dottrina cfr. L. Saponaro, Querela, 1286).   206 Così, da ultimo, Cass., Sez. III, 4.11.2010, Z., in Dir. pen. proc., 2011, 1359; Cass., Sez.  III, 12.5.2010, B., in Cass. pen., 2011, 1442; v. anche Cass., Sez. VI, 6.4.2000, Valente, in  Cass. pen., 2003, 577.     Notizie di reato e condizioni di procedibilità 45   gno della persona offesa temporaneamente impossibilitata – per infermità o menomazione fisica o psichica – a provvedere ai propri interessi (artt. 404 ss. c.c.),  sia legittimato, nei limiti dei poteri attribuitigli dal decreto di nomina del giudice  tutelare, a proporre querela per conto di costei, senza che occorra la nomina di un  curatore speciale 207.   Quando l’offeso dal reato sia una persona giuridica, un ente o un’associazione anche privi di personalità giuridica, la querela va proposta dal legale rappresentante, con dichiarazione recante «l’indicazione specifica della fonte dei  poteri di rappresentanza» (art. 337 comma 3).   La lettera, apparentemente chiara, dell’art. 337 comma 3, si è rivelata foriera  di dubbi interpretativi, in primo luogo perché non sempre il legale rappresentante,  legittimato dalla disposizione a manifestare all’esterno la volontà dell’ente di proporre querela, coincide con l’organo al quale, all’interno dell’ente stesso, spetta la  formazione di tale volontà 208.   Sul presupposto che la querela configuri un atto di straordinaria amministrazione, o comunque eccezionale e perciò estraneo alla gestione sociale, si è in particolare affermato che, in una società di capitali, spetta al consiglio di amministrazione  o all’assemblea dei soci deliberarne la presentazione, conseguendone che il legale  rappresentante – legittimato solo a dichiarare la volontà dell’organo deliberativo –  può proporre querela in quanto sia investito di un mandato ad hoc, in difetto del quale l’atto non produce effetti 209. Si è però condivisibilmente obiettato che, stando a  questa lettura, «la norma ex art. 337 comma 3 c.p.p. risulterebbe poco più che una  ripetizione della disciplina ex artt. 336 e 122 c.p.p. (querela presentata dal procuratore speciale)». Al contrario, come risulta dai lavori preparatori, il legislatore del 1988  ha voluto conferire al legale rappresentante poteri più ampi di quelli spettanti a un  mero nuncius, discendendone la piena efficacia della querela da questi presentata,  quand’anche non sia stato rispettato il processo decisionale “interno” alla società 210.   Il nodo interpretativo appare tuttavia meno rilevante alla luce dell’ormai prevalente giurisprudenza che, sul presupposto dell’attribuzione ex lege all’amministratore delegato o al legale rappresentante delle società di capitali del potere di  compiere tutti gli atti rientranti nell’oggetto sociale, salvi i limiti imposti dalla  legge o dall’atto costitutivo (art. 2384 c.c.), e ravvisando la funzionalità della  querela al perseguimento degli scopi societari, reputa tali soggetti legittimati a  proporla a prescindere da uno specifico mandato dell’organo di gestione 211.                               207 Cass., Sez. IV, 8.5.2012, XY, in Cass. pen., 2013, 2338.  208 Per questa distinzione, fra gli altri, M. Busetto, La querela delle società per azioni, 944   s.; M. Montagna, Condizioni di procedibilità, 119; P. Pomanti, Brevi note, 2637.  209 P. Pomanti, Brevi note, 2640. In giurisprudenza, con varie sfumature, Cass., Sez. V,   15.10.1996, Mauro, in Cass. pen., 1998, 492; App. Milano, 30.6.2000, in Foro ambr., 2001, 50.  210 Cfr., anche per la citazione testuale, M. Busetto, La querela delle società per azioni, 944 s.  211 Cass., Sez. V, 11.7.2005, Losa, in Cass. pen., 2007, 1208; Cass., Sez. V, 9.2.1999, Puc ciarelli, in Cass. pen., 2001, 881; Cass., Sez. II, 6.6.1991, Collot, in Cass. pen., 1994, 942.     46 Barbara Lavarini   Altra questione attiene all’onere, posto dall’art. 337 comma 3 a carico del legale rappresentante dell’ente, di indicare specificamente nella querela la fonte  dei poteri di rappresentanza. Quanto al contenuto di tale indicazione, un più  condivisibile orientamento richiede, se non l’allegazione della documentazione  relativa 212, quantomeno il richiamo alle norme, di legge o statutarie, da cui i poteri de quibus si ricavano 213. La prevalente giurisprudenza reputa però sufficiente  che il legale rappresentante si qualifichi tale, a volte sottolineando, con specifico  riguardo alle società di capitali, che nella qualifica è comunque implicito il riferimento all’art. 2384 c.c., quale fonte legislativa dei poteri rappresentativi 214.   Altrettanto discusse sono le conseguenze a cui l’omissione delle indicazioni  ex art. 337 comma 3 dà luogo. Per un più rigoroso indirizzo la mancanza di queste ultime, variamente definite condizioni di ammissibilità, validità o efficacia  della querela, conduce, se non sanata nel termine ex art. 124 c.p., all’improcedibilità dell’azione penale 215. Taluno parla invece di nullità dell’atto di querela 216,  peraltro impropriamente, visto che, quand’anche si possa definire quest’ultima un  atto del procedimento penale – del che si dubita 217 –, non si comprende, in mancanza di una nullità speciale, a quale fattispecie di nullità generale l’inosservanza dell’art. 337 comma 3 andrebbe ricondotta 218. Infine, una dottrina e la più  recente giurisprudenza ravvisano nella predetta inosservanza una mera irregolarità, sottolineando che solo alla mancanza di un effettivo rapporto fra il querelante e l’ente, non ad una mera violazione formale, può ricollegarsi l’inefficacia della querela 219, spettando d’altra parte al querelato eccepire la predetta                               212 Escludono espressamente la necessità di tale allegazione Cass., Sez. V, 4.12.2009, Bervicato, in Cass. pen., 2011, 1175; Cass., Sez. II, 4.3.2008, Mondi, CED, 2008/239747; in dottrina v. M. Montagna, Condizioni di procedibilità, 119 s.   213 Cass., Sez. II, 4.3.2008, Mondi, cit.; Cass., Sez. VI, 3.12.1993, Natali, in Cass. pen.,  1995, 2635; App. Catanzaro, 2.3.1999, Comi, in Cass. pen., 2000, 526.   214 Cass., Sez. VI, 13.2.2003, Pirrone, in Cass. pen., 2004, 1723; Cass., Sez. II, 20.2.1997,  De Thomasis, in Cass. pen., 1998, 3369; Cass., Sez. V, 16.1.1997, Boccaletti, in Cass. pen.,  1998, 493. In dottrina A. Casalinuovo, Querela di persone giuridiche, 528 s.   215 In questo senso, con diverse sfumature, Cass., Sez. II, 4.3.2008, Mondi, cit.; Cass., Sez.  II, 17.11.1999, Mellace, in Cass. pen., 2001, 1882; Cass., Sez. V, 17.2.1997, Boccaletti, cit.;  Cass., Sez. VI, 3.12.1993, Natali, cit.; App. Catanzaro, 2.3.1999, Comi, cit.   216 P. Pomanti, Brevi note, 2642.  217 Negano che la querela possa essere viziata da nullità, sul presupposto che la medesima   rappresenti un atto pre-procedimentale, fra gli altri A. Casalinuovo, Querela di persone giuridiche, 529; G.P. Voena, Atti, 158, il quale rileva che, fra l’altro, proprio «a proposito della querela, il legislatore ha cura di precisare che la mancata sottoscrizione, da parte del dichiarante,  del verbale contenente la rinuncia alla presentazione della stessa genera non già una nullità, ma  una semplice improduttività di effetti (art. 339 comma 1)».   218 Correttamente in questi termini, fra le altre, Cass., Sez. II, 11.1.2006, Rui, in Cass. pen.,  2007, 1209; Cass., Sez. II, 20.9.2005, Muroni, in Cass. pen., 2007, 234.   219 Cass., Sez. II, 19.9.2003, Pagani, cit. In dottrina R. Orlandi, Art. 337, 67.     Notizie di reato e condizioni di procedibilità 47   mancanza 220. Nemmeno quest’ultima lettura può condividersi: le indicazioni  prescritte dall’art. 337 comma 3, lungi dal rappresentare un formalismo inutile,  sono funzionali alla prova della legittimazione a querelare, il cui difetto non può  che tradursi nell’inattitudine dell’atto a produrre i suoi effetti 221. Stupisce, d’altro canto, che la prevalente giurisprudenza segua un così accentuato favor querelae di fronte all’inosservanza delle formalità prescritte per la querela delle  persone giuridiche, manifestando invece più rigore, come si chiarirà fra poco,  quanto all’inosservanza delle altre prescrizioni formali ex art. 337 222.   5.2. Forma, modalità di presentazione, termini.  La querela è proposta nelle medesime forme prescritte dalla legge per la de nuncia, vale a dire per iscritto – nel quale caso dev’essere sottoscritta dal querelante o dal suo procuratore speciale – oppure oralmente, con dichiarazione raccolta a verbale e sottoscritta dai medesimi soggetti (artt. 337 comma 1, 333 comma 2). Essa può essere presentata personalmente dal querelante o dal suo procuratore speciale al pubblico ministero, a un ufficiale di polizia giudiziaria o ad  un agente consolare all’estero (artt. 337 comma 1, 333 comma 2), oppure, a  condizione che rechi la sottoscrizione «autentica» del querelante – rectius, ‘autenticata’, ex art. 39 disp. att., da un pubblico ufficiale a ciò deputato o dal difensore 223 – può essere spedita alle summenzionate autorità per posta, in piego raccomandato, o recapitata alle medesime da un incaricato (art. 337 comma 2, secondo periodo) 224. L’autorità ricevente provvede all’attestazione della data e del                               220 Cass., Sez. VI, 16.2.2010, Anselmi, CED, 2010/246177; Cass., Sez. V, 14.2.2006, in  Dir. giust., 2006, fasc. 27, 48; Cass., Sez. V, 25.2.2005, Marku, in Cass. pen., 2006, 4147.   221 In questi termini A. Casalinuovo, Querela di persone giuridiche, 529; L. Saponaro,  Querela, 1285.   222 Per uno spunto in questo senso v. anche A. Casalinuovo, Querela di persone giuridiche,  529.   223 Nel comporre un contrasto fra chi sosteneva la necessità, ai fini dell’autenticazione della  sottoscrizione della querela, di un’espressa nomina a difensore nelle forme ex artt. 96 e 101, e  chi la sufficienza di una nomina per ‘fatti concludenti’, finanche ravvisabili nella stessa autenticazione della sottoscrizione e nella successiva presentazione della querela, Cass., Sez. Un.,  11.7.2006, Scafi, in Cass. pen., 2007, 3523, ha assunto una posizione intermedia, affermando  che «l’autenticazione della firma del querelante effettuata da un avvocato deve ritenersi valida  solo nel caso in cui questi sia stato nominato difensore della persona offesa, a norma degli artt.  101 comma 1 e 96 comma 2; ma la dichiarazione di nomina non necessita formule sacramentali e può essere ravvisata in altre dichiarazioni rese dalle parti nell’atto di querela, quali l’elezione del domicilio presso il difensore che ha autenticato la sottoscrizione». La Corte ha escluso, peraltro, che la nomina possa ricavarsi «dalla sola circostanza che il legale abbia autenticato la firma del querelante», trattandosi di atto «ambiguo e quindi di per sé inidoneo a dimostrare che la persona offesa intendeva nominare quale suo difensore di fiducia proprio l’avvocato  che l’ha compiuto».    224 Il dibattito insorto, all’entrata in vigore del codice, fra quanti ritenevano che l’aggettivo     48 Barbara Lavarini   luogo di presentazione della querela, all’identificazione della persona che la propone o la presenta, e, qualora tale autorità non sia il pubblico ministero, alla trasmissione degli atti all’ufficio di quest’ultimo (art. 337 comma 4).   La giurisprudenza è per lo più concorde nell’affermare che in mancanza della  sottoscrizione del querelante 225, o della relativa autenticazione allorché prescritta,  la querela sia priva di effetti, conseguendone l’improcedibilità dell’azione penale 226. Quanto invece all’omessa identificazione a cura dell’ufficio ricevente – in  violazione dell’art. 337 comma 4 – del soggetto che ha materialmente presentato  la querela, si tende a ravvisarvi una mera irregolarità nel caso in cui la sottoscrizione del querelante risulti autenticata 227, l’invalidità (non precisata nella species)  della querela in caso contrario 228. Considerata, peraltro, l’inopportunità di accollare al querelante le conseguenze pregiudizievoli di una negligenza dell’ufficio, appare più convincente l’indirizzo di compromesso secondo cui, a fronte dell’omes                             ‘autentica’ ex art. 337 comma 2 dovesse leggersi ‘autenticata’ – ciò imponendo l’osservanza  delle forme ex art. 39 disp. att. (A. Luini, Sulla mancata autenticazione, 337; M. Pitton, In tema di sottoscrizione, 1680) –, e quanti attribuivano allo stesso aggettivo il significato di ‘genuina’ – considerando ritualmente presentata a mezzo posta, o tramite un incaricato, la querela  effettivamente sottoscritta dal querelante, seppure priva di autenticazione (F.R. Dinacci, Modalità di presentazione, 769 s.) –, non ha trovato seguito nella giurisprudenza di legittimità, tempestivamente schieratasi nel primo senso: cfr. già Cass., Sez. V, 8.2.1993, Bertolaso, in Cass.  pen., 1994, 1603; più di recente v., Cass., Sez. VI, 19.2.2008, De Angelis, in Cass. pen., 2009,  2087, nonché, incidentalmente, Cass. Sez. Un., 11.7.2006, Scafi, cit. Su analaga posizione si  colloca C. cost., 29.6.1995, n. 287, che ha dichiarato infondata una questione di legittimità, per  violazione degli artt. 24 comma 1 e 112 Cost., dell’art. 337 comma 1 nella parte in cui, richiedendo l’’autenticazione’ della firma del querelante, obbliga il pubblico ministero, in difetto di  questa, a chiedere l’archiviazione senza poter compiere accertamenti sulla ‘genuinità’ di tale  firma: secondo la Corte, invero, «il legislatore, nel disciplinare le nuove forme di presentazione  (a mezzo di recapito o spedizione), ha inteso evitare che l’organizzazione della giurisdizione  penale possa mettersi inutilmente in movimento, coinvolgendo cose e persone senza costrutto.  Non si tratta, dunque, di un’arbitraria limitazione al diritto di querela, ma […] di una ragionevole cautela resa necessaria dal mancato contatto tra il querelante e gli uffici deputati alla ricezione dell’atto, che è in re ipsa nelle suddette nuove modalità».    225 Cass., Sez. VI, 24.10.2003, Ceglie, in Cass. pen., 2005, 3055, dopo aver premesso che  «la presentazione alla polizia giudiziaria di un atto scritto di querela privo di sottoscrizione  equivale alla presentazione orale della stessa querela, ammessa dall’art. 337 comma 1», ha affermato che si considera «equipollente alla sottoscrizione della querela orale la sottoscrizione  del verbale di ratifica» di cui all’art. 337 comma 4.   226 Da ultimo, Cass., Sez. II, 18.12.2013, XY, in Cass. pen., 2014, 4225; Cass., Sez. VI,  19.2.2008, De Angelis, cit. In dottrina L. Saponaro, Querela, 1283; parla invece, impropriamente (cfr. supra, 5.1), di nullità della querela App. L’Aquila, 21.10.1992, Fabrizio, in Giur.  merito, 1993, 424.   227 Cass., Sez. Un., 28.3.2013, Cavalli, in Cass. pen., 2013, 4338; Cass., Sez. VI, 20.11.2007,  Fasino, in Cass. pen., 2009, 1158; Cass., Sez. VI, 2.5.2007, Perini, CED, 2007/237512; Cass.,  Sez. II, 17.5.2007, De Paola, CED, 2007/236758.   228 Cass., Sez. IV, 7.2.2007, Cirimele, CED, 2007/236167.     Notizie di reato e condizioni di procedibilità 49   sa identificazione, e nonostante la firma del querelante non sia autenticata, la querela può ritenersi legittimamente presentata allorché risulti altrimenti certo che il  proponente è l’effettivo titolare del relativo diritto 229.   Ex art. 124 c.p. la querela va presentata entro il termine perentorio di tre mesi dal momento in cui la persona offesa ha notizia del fatto che costituisce reato  (sei mesi quanto ai delitti di violenza sessuale e di atti persecutori: artt. 609septies e 612-bis comma 4 c.p.) 230. Detto termine non ha natura processuale, conseguendone che non è suscettibile di restituzione ex art. 175 231, né di sospensione  nel periodo feriale, né, ancora, di proroga di diritto al giorno successivo ove scada  in giorno festivo 232.   Quanto al dies a quo, la giurisprudenza, ancora una volta ispirata ad un chiaro  favor querelae, ritiene che il termine ex art. 124 c.p. inizi a decorrere solo dalla  conoscenza certa, precisa e diretta, da parte della persona offesa, di tutti gli elementi essenziali della fattispecie criminosa 233. Addirittura si è affermato che, ai  fini del computo del termine per querelare, la «notizia del fatto che costituisce  reato» presuppone la conoscenza del relativo autore, giacché l’identità di costui  può assumere notevole rilievo nella scelta dell’offeso di chiederne o no la punizione 234. Che l’identità del reo rappresenti un legittimo criterio di orientamento  della persona offesa, e che in ragione di ciò ne vada quindi garantita la conoscenza ex ante, sembra però smentito dagli artt. 123, 124 comma 4 e 155 comma 2  c.p., secondo cui tanto la querela, quanto la rinuncia alla stessa o la relativa remissione, si estendono di diritto a chiunque abbia commesso il reato, a prescindere  dalle intenzioni del querelante: come si è giustamente osservato, tali disposizioni  rispondono proprio allo scopo di «evitare arbitri» dell’offeso «nella delimitazione  soggettiva della querela» 235, dei quali sarebbe assai dubbia la compatibilità con i                               229 Cass., Sez. IV, 21.11.2000, D’Antonio, in Cass. pen., 2002, 1788; Cass., Sez. V,  5.3.2004, De Silvio, CED, 2004/229586.   230 In caso di nomina di un curatore speciale per la querela (v. supra, 5.1), il termine per  proporla decorre dal giorno in cui è notificato al curatore il provvedimento di nomina (art. 338  comma 1).   231 Cass., Sez. I, 18.12.1991, Pacchiarotti, in Foro it., 1992, II, 265; in dottrina, fra gli altri,  M. Scaparone, Procedura penale, I, 222.   232 Cass., Sez. V, 26.3.2010, Ciani, in Cass. pen., 2011, 2616.  233 Fra le altre, Cass., Sez. II, 19.12.2005, Decurione, in Cass. pen., 2007, 2504; Cass., Sez.   IV, 8.4.1998, Bonomo, in Cass. pen., 1999, 3448.  234 Cass., Sez. V, 20.1.2000, Prando, in Cass. pen., 2001, 882; Cass., Sez. V, 1.10.1999,   Carniato, in Cass. pen., 883. In termini appena più sfumati Cass., Sez. III, 13.5.2009, Cingolo,  in Cass. pen., 2010, 2711, secondo cui «il termine per la proposizione della querela decorre,  per la parte lesa che sia già in possesso di elementi oggettivi per l’identificazione dell’autore  del reato, non già dal momento in cui la stessa decida di pervenire a detta concreta identificazione, bensì dal momento in cui la stessa sia in grado di attivarsi al fine di giungere a tale conoscenza».   235 Testualmente L. Saponaro, Querela, 1291.     50 Barbara Lavarini   principi ex artt. 3, 25 comma 2 e 112 Cost. Appare quindi preferibile, anche allo  scopo di evitare una protrazione sine die del termine per proporre querela, la tesi  secondo cui il fatto costituente reato può intendersi conosciuto dalla persona offesa – con conseguente decorrenza del termine ex art. 124 c.p. – non appena questa  ne abbia appreso gli elementi essenziali, quand’anche ne ignori gli autori 236. Ciò  con l’eccezione, ovviamente, del caso in cui sia proprio la qualifica soggettiva  dell’autore a rendere un reato, altrimenti perseguibile d’ufficio, procedibile a querela (cfr., ad esempio, l’art. 649 comma 2 c.p.) 237.   5.3. Rinuncia e remissione.  Il diritto di querela è di regola disponibile sia ex ante, attraverso la rinuncia a   proporre querela (artt. 124 commi 2, 3, 4 c.p., 339 c.p.p.), sia ex post, attraverso la  remissione della medesima prima della formazione del giudicato di condanna  (artt. 152-156 c.p., 340 c.p.p.)238. Ad evitare il rischio di inaccettabili pressioni  sulla persona offesa è peraltro irrevocabile, e dunque insuscettibile di remissione,  la querela proposta per i reati di violenza sessuale (art. 609-septies comma 3  c.p.) 239 e di atti persecutori commessi «mediante minacce reiterate nei modi di cui  all’art. 612 comma 2 c.p.» (art. 612-bis comma 4 c.p.).   Come abbiamo accennato, tanto la rinuncia quanto la remissione si estendono  di diritto a tutti coloro che hanno commesso il reato 240, a prescindere dalle intenzioni del rinunciante o remittente (artt. 124 comma 4, 155 comma 2 c.p.). Tenuto però conto che entrambe non possono essere sottoposte a termini o condizioni, diversamente restando inefficaci (artt. 339 comma 2 c.p.p., 152 comma 4  c.p.), la giurisprudenza ha affermato che, in caso di pluralità di autori del reato, la  rinuncia della persona offesa a perseguirne solo alcuni non ha effetto, risultando  di fatto condizionata alla persecuzione degli altri 241.   a) La rinuncia è atto unilaterale del legittimato a proporre querela. Essa può  essere espressa – nel quale caso va formulata personalmente dal titolare del dirit                             236 V. anche K. La Regina, Il procedimento, 14 ss.  237 In questi termini Cass., Sez. IV, 14.4.1989, Nielfo, in Riv. pen., 1990, 164. Per ulteriori   approfondimenti cfr. V. Bonini, Le condizioni di procedibilità, 67 s.; L. Saponaro, Querela, 1291.  238 Nell’ambito dell’informativa resa alla persona offesa sin dal primo contatto con l’au torità procedente, costei va specificamente avvertita della «possibilità che il procedimento sia  definito con la remissione di querela di cui all’articolo 152 del codice penale, ove possibile»  (art. 90-bis lett. n).   239 Cfr., quanto alla ratio del particolare regime ex art. 609-septies c.p., L. Saponaro, Querela, 1294. Con riguardo all’analoga previsione di cui all’abrogato art. 542 c.p. cfr. C. cost.,  9.7.1974, n. 216; C. cost., 30.4.1984, n. 128 (ord.).   240 Salva soltanto la facoltà del già querelato di ricusare la remissione.  241 Cass., Sez. V, 18.6.1999, Anzolin, in Riv. pen., 1999, 981.     Notizie di reato e condizioni di procedibilità 51   to di querela (o da un suo procuratore speciale), con dichiarazione sottoscritta rilasciata all’interessato o ad un suo rappresentante, o con dichiarazione resa oralmente ad un ufficiale di polizia giudiziaria o ad un notaio e raccolta da costoro a  verbale (artt. 124 comma 2 c.p., 339 c.p.p.) – oppure tacita, per tale intendendosi  un comportamento «incompatibil[e] con la volontà di querelarsi» (art. 124 comma  3 c.p.). Detto comportamento dev’essere inequivocabile: la giurisprudenza ha  chiarito, ad esempio, che, posta la differenza tra l’interesse penalistico sottostante  al diritto di querela e quello civilistico al risarcimento del danno conseguente al  reato 242, una rinuncia tacita non si può ravvisare nella transazione intervenuta, in  merito appunto al risarcimento, fra l’offeso e la compagnia assicuratrice per la responsabilità civile 243. Si ritiene invece che possa valere come rinuncia tacita la rinuncia al diritto di querela formulata espressamente, ma non rispondente ai requisiti formali ex art. 339 244.   La rinuncia estingue definitivamente il diritto di querela: se questa fosse ciononostante riproposta, ne discenderebbe l’improcedibilità dell’azione penale.   b) La remissione di querela, diversamente dalla rinuncia, è stata qualificata  da una dottrina atto bilaterale, sul presupposto che non produca effetto senza  l’accettazione del querelato ex artt. 155 comma 1 c.p., 340 c.p.p. 245. Un più convincente indirizzo, avallato dalle Sezioni Unite, obietta però che, stando alla lettera dell’art. 155 comma 1 c.p., la remissione ha effetto anche in mancanza di accettazione, bastando che il querelato non la ricusi, espressamente o tacitamente: di  qui la conclusione che si tratta di «un atto giuridico unilaterale che si perfeziona  con la sua manifestazione e non necessita di accettazioni o adesioni del querelato,  il quale può solo rifiutare e quindi rendere inefficace la remissione impedendo la  declaratoria di improcedibilità» 246.   Per quanto si traduca, di fatto, nella revoca ex post di una condizione del procedere, la remissione di querela integra, per la legge penale sostanziale, una causa  estintiva del reato. Ne dovrebbe discendere, giusta la gerarchia delle formule di  proscioglimento ex art. 129, che nel concorso fra tale fattispecie estintiva ed “evidenti” motivi di assoluzione nel merito, siano i secondi a prevalere 247. Una dottrina e parte della giurisprudenza ravvisano però nella remissione anche una causa                               242 Fra l’altro ricavabile per tabulas dall’art. 339 comma 3, secondo cui con l’atto di rinun zia espressa alla querela l’offeso può – quindi non deve – rinunciare altresì all’azione civile  risarcitoria.   243 Cfr. Cass., Sez. VI, 5.7.2002, Rossi, in Cass. pen., 2004, 597. V. anche Cass., Sez. fer.,  29.8.2013, XY, in Cass. pen., 2015, 186.   244 V. L. Saponaro, Querela, 1293.  245 F. Cordero, Procedura penale, 415; M. Montagna, Condizioni di procedibilità, 121.  246 Cass., Sez. Un., 25.5.2011, Marano, in Cass. pen., 2012, 4039.  247 Così Cass., Sez. V, 26.2.2009, Faraon, CED, 2009/244635; Cass., Sez. V, 6.10.2004,   Lena, CED, 2004/230140. V. anche, indirettamente, C. cost., 18.5.1989, n. 249.     52 Barbara Lavarini   di non proseguibilità dell’azione penale, da dichiararsi prioritariamente su ogni  altra formula di proscioglimento 248. La tesi, che attribuisce alla remissione tale  “doppia natura”, sembra trovare indiretto conforto nella disciplina del ricorso  immediato al giudice di pace (che, come vedremo, produce gli stessi effetti della  querela): giusta gli artt. 28 e 30 d.lgs. n. 274/2000, infatti, una medesima condotta  – la mancata comparizione davanti al giudice di pace – è qualificata causa di improcedibilità del ricorso, e con esso dell’azione penale, se tenuta dal “ricorrente  immediato” (art. 28 cit.), mentre è equiparata alla remissione di querela se, nel caso di pluralità di persone offese, taluna ricorrente, talaltra semplice querelante, è  tenuta da quest’ultima 249.   Sotto il profilo cronologico, la remissione di querela deve sopravvenire prima  del giudicato di condanna, che a tali effetti si forma, secondo la giurisprudenza,  solo nel momento in cui la sentenza diviene irrevocabile a norma dell’art. 648,  non rilevando, quale fattore preclusivo del proscioglimento “per remissione”, né  l’inammissibilità dell’impugnazione per ragioni diverse dall’intempestività – con  conseguente anticipo del giudicato “sostanziale” rispetto a quello formale – 250, né  la c.d. formazione progressiva del giudicato in caso di annullamento, ad opera  della Cassazione, delle sole statuizioni in punto pena 251.   La remissione può essere processuale o extra-processuale, quest’ultima distinguendosi ulteriormente in espressa o tacita. Solo la remissione processuale è  però ammessa – sempreché non si versi nelle sopracitate ipotesi di querela irrevocabile – in ordine al delitto di atti persecutori (art. 612-bis comma 4 c.p.) 252.   Le Sezioni Unite hanno recentemente affermato, con una discutibile interpretazione dell’art. 340 comma 1, che la remissione processuale – come si è detto,  obbligatoriamente espressa – può essere fatta dal querelante personalmente, o da  un suo procuratore speciale, solo con dichiarazione resa all’autorità giudiziaria                               248 Cass., Sez. V, 28.11.2003, Morazzini, in Cass. pen., 2005, 93; Cass., Sez. V,   11.11.2003, Pasquinelli, CED, 2003/226998; Cass., Sez. VI, 29.11.1993, Agostinelli, CED,  1993/195894. In dottrina F. Caprioli, Indagini preliminari, 537; v. anche E.M. Mancuso, Il  giudicato, 326.   249 Sul tema v. meglio infra, 5.4.  250 Cass., Sez. Un., 25.2.2004, Chiasserini, in Cass. pen., 2004, 3141.  251 Fra molte, Cass., Sez. II, 28.4.2010, Lo Conte, CED, 2010/247088; Cass., Sez. I,   7.10.2008, Carissimi, CED, 2008/241827.  252 Secondo D. Perrone, Nuovi sviluppi, 63, questa particolare disciplina, introdotta dal d.l.   14.8.2013, n. 93, conv. in legge 15.10.2013, n. 119, è funzionale a contemperare «due opposte  esigenze: da un lato, quella di rispettare la piena autodeterminazione della persona offesa»,  dall’altro, quella di «garantire la possibilità di un controllo […] sull’effettiva spontaneità della  revoca e sull’assenza di pressioni esterne sulla vittima»; l’Autrice rileva, peraltro, che lo strumento potrebbe risultare compromesso dalla possibilità, ex art. 340, di formulare la remissione  processuale davanti alla polizia giudiziaria, anziché al solo giudice. Quest’ultimo rilievo, condiviso anche da Cass., Sez. V, 28.11.2014, T.T., in Cass. pen., 2015, 1489, parrebbe superato  alla luce della recentissima decisione delle Sezioni unite di cui infra nel testo.      Notizie di reato e condizioni di procedibilità 53   procedente. Non potrebbe infatti reputarsi “processuale” – contrariamente a  quanto un pregresso indirizzo giurisprudenziale riteneva 253 – la remissione formulata espressamente, ex art. 340 comma 1, seconda parte, davanti a un ufficiale di  polizia giudiziaria 254.   Fuori dal processo la remissione può essere formulata per espresso – nelle medesime forme prescritte per la rinuncia espressa alla querela (art. 340 comma 2) –  o ricavarsi da un comportamento «incompatibile con la volontà di persistere nella  querela» (art. 152 comma 2 ult. periodo c.p.). Fermo restando, sul piano generale  che detto comportamento dev’essere inequivoco 255, è discusso, in giurisprudenza,  se possa dirsi tale la mancata comparizione del querelante all’udienza dibattimentale, quantomeno nel caso in cui  il giudice abbia previamente sollecitato la  presenza di costui, precisando nell’invito a comparire che un rifiuto sarà inteso  come remissione tacita . In un primo tempo le Sezioni Unite, chiamate a dirimere  la questione, avevano risposto negativamente: la Corte aveva osservato, in particolare, che la mancata comparizione del querelante in udienza equivale alla remissione di querela, per espressa previsione degli artt. 28 e 30 d.lgs. n. 274/2000,  solo allorché questi, nel procedimento di pace, abbia proposto ricorso immediato  ex art. 21 d.lgs. n. 274/2000. Altrimenti si applica la disciplina generale ex art.  152 c.p., che ammette per via “tacita” solo la remissione extra-processuale, laddove la mancata comparizione in udienza è «un accadimento che si situa […] nel  processo» 256 .    Una più recente decisione del massimo organo nomofilattico ha però segnato  un radicale overruling, affermando che «integra remissione tacita di querela la  mancata comparizione all’udienza dibattimentale del querelante previamente ed  espressamente avvertito dal giudice che l’eventuale sua assenza sarà interpretata  come fatto incompatibile con la volontà di persistere nella querela»257. In termini  diametralmente opposti rispetto al passato, la Corte ha osservato che, potendosi  qualificare ‘processuale’ solo la remissione formulata con dichiarazione all’autorità giudiziaria procedente, in ogni altro caso «la condotta significativa di una  volontà di rimettere la querela va valutata come extra-processuale», dovendosi tenere distinto «il luogo della manifestazione della volontà-comportamento» da  quello – invariabilmente processuale – di apprezzamento della relativa efficacia.  Di qui la valenza di remissione tacita della mancata comparizione del querelante,                               253 Cass., Sez. V, 28.11.2014, T.T., cit.  254 Cass., Sez. Un., 23.6.2016, P., in Dir. pen. cont., 23.7.2016.  255 Fra le altre, Cass., Sez. V, 25.9.2006, Frasca, in Cass. pen., 2008, 1057; Cass., Sez. V,   27.4.2004, Schilizzi, CED, 2004/229867.  256 Cass., Sez. Un., 30.10.2008, Viele, in Cass. pen., 2009, 1404.   257 Cass., Sez. Un., 23.6.2016, P., cit. Invero le Sezioni Unite erano state investite della   questione con esclusivo riguardo al procedimento davanti al giudice di pace instaurato a seguito di citazione disposta dal pubblico ministero, ma il principio di diritto affermato, come esplicitamente chiarito in motivazione, «va al di là dei procedimenti davanti al giudice di pace».     54 Barbara Lavarini   nella sola eventualità, però, in cui questi sia stato formalmente avvertito dal giudice del significato che sarà attribuito alla sua condotta omissiva258. Alla mancata  comparizione sicut talis non può infatti attribuirsi alcun rilievo se non nel caso,  espressamente previsto dalla legge, in cui la condotta sia tenuta dal “ricorrente  immediato” al giudice di pace.   Quanto al querelato, nulla quaestio nel caso in cui, reso edotto della remissione di querela, l’accetti espressamente, nelle forme ex art. 340 comma 1. Peraltro  la legge sostanziale, come abbiamo detto, non pretende un’accettazione siffatta,  limitandosi a chiedere, perché la remissione abbia effetto, che il querelato non  l’abbia ricusata, espressamente – cioè manifestando apertamente il proprio diniego – o tacitamente, cioè compiendo «fatti incompatibili con la volontà di accettare» (art. 155 comma 1 c.p.). Le Sezioni Unite hanno affermato che è significativa della «mancanza di ricusa» della remissione di querela «l’omessa comparizione in udienza del querelato posto a conoscenza dell’avvenuta remissione  […] o posto in grado di conoscerla». Non si tratta, infatti, di un «comportamento  neutro […] mera espressione del […] diritto di non partecipare al dibattimento»,  perché l’imputato, «disinteressandosi della prosecuzione e dell’esito del procedimento, manifesta la propria volontà di non ricusare la remissione» 259.   In caso di remissione di querela, le spese del procedimento sono a carico del  querelato, salvo che nell’atto di remissione si sia convenuto diversamente (art.  340 comma 3) 260.   5.4. Il ricorso immediato al giudice di pace come equipollente della querela (cenni).  Per i reati di competenza del giudice di pace la persona offesa, oltre a poter   sporgere querela nelle forme ordinarie, può farlo attraverso il ricorso immediato  a detto giudice di cui agli artt. 21 ss. d.lgs. n. 274/2000, il quale «produce gli stessi effetti della presentazione della querela» (art. 21 comma 5 d.lgs. n. 274/2000), ed  in ragione di ciò dev’essere presentato nella cancelleria del giudice territorialmen                             258 La Corte pone l’accento sull’art. 90-bis lett. n – ove si prevede che la persona offesa sia   fra l’altro avvisata, sin dal primo contatto con l’autorità procedente, della possibilità che il procedimento sia definito con rimessione di querela (cfr. supra, nota 238) – per trarne che, a bilanciare le maggiori garanzie informative oggi riconosciute alla vittima del reato, le vadano  «specularmente assegnati altrettanti oneri di partecipazione al processo», essendo di conseguenza «legittima, ed anzi auspicabile», nella prospettiva della “ragionevole durata” ex art. 111  comma 2 Cost., «una prassi alla stregua della quale il giudice, nel disporre la citazione delle  parti, abbia cura di inserire un avvertimento alla persona offesa e al querelato circa la valutazione in termini di remissione di querela della mancata comparizione del querelante e di mancanza di ricusa della remissione della mancata comparizione del querelato».   259 Cass., Sez. Un., 25.5.2011, Marano, cit.  260 L’originaria previsione, diametralmente opposta, che accollava le spese al querelante, è   stata sostituita con quella attuale dall’art. 13, legge 25.6.1999, n. 205.     Notizie di reato e condizioni di procedibilità 55   te competente «nel termine di tre mesi dalla notizia del fatto che costituisce reato»  (art. 22 comma 1 d.lgs. n. 274/2000) 261.   L’atto de quo è molto più complesso, sotto il profilo formale e delle modalità  di presentazione, dell’ordinaria dichiarazione di querela (cfr. artt. 21 e 22 d.lgs.  cit.) 262, giacché funzionale non solo a rimuovere l’ostacolo che la condizione di  procedibilità pone all’esercizio dell’azione penale, ma anche ad accelerare – rispetto al modello procedimentale della citazione ad opera del pubblico ministero  (art. 20 d.lgs. cit.) – i tempi della vocatio in iudicium dell’imputato e dell’eventuale esercizio dell’azione civile risarcitoria 263. Ne discende che l’inammissibilità  dell’atto, per carenza di requisiti formali “ulteriori” rispetto a quelli prescritti per  la querela, non impedisce che esso valga ai più limitati fini dell’integrazione della  condizione di procedibilità: lo si ricava dall’art. 26, secondo cui il giudice di pace,  se ritiene il ricorso inammissibile, ne dispone la trasmissione al pubblico ministero per l’ulteriore corso del procedimento secondo il modello ordinario 264.   In ragione della tutela, particolarmente avanzata, che il predetto strumento garantisce agli interessi della persona offesa, quest’ultima è gravata dell’onere di  presentarsi all’udienza di comparizione davanti al giudice di pace 265, pena la  declaratoria di improcedibilità del ricorso e la condanna alla rifusione delle spese processuali (art. 30 d.lgs. n. 274/2000) 266. Secondo una dottrina, tale declaratoria neutralizzerebbe il ricorso quale vocatio in iudicium, non quale condizione di  procedibilità, conseguendone il dovere del pubblico ministero di procedere nelle  forme ordinarie 267. La già ricordata giurisprudenza delle Sezioni Unite è però  pervenuta a conclusioni opposte, ravvisando nella mancata comparizione del ricorrente all’udienza davanti al giudice di pace un’ipotesi di remissione tacita di                               261 Il ricorso può essere presentato anche quando l’offeso abbia già sporto querela, nel quale  caso egli deve «farne menzione nel ricorso, allegandone copia e depositando altra copia presso  la segreteria del pubblico ministero» (art. 22 comma 2 d.lgs. n. 274/2000), dopodiché il procedimento seguirà il modello “speciale” ex artt. 21 ss. d.lgs. n. 274/2000.   262 È questo il motivo per cui l’offeso, che decida di proporre ricorso immediato, è tenuto a  valersi di un difensore, il quale deve con lui sottoscrivere il ricorso (art. 21 comma 3 d.lgs. n.  274/2000).    263 Sulle plurime funzioni del ricorso immediato v., fra gli altri, A. Scalfati, I moduli introduttivi, 108 s. Sul dettaglio dei rapporti fra ricorso e querela v. G. Fidelbo, Ricorso immediato,  220 e 224 ss.; G. Varraso, Il procedimento, 224 ss.   264 Cfr. A. Scalfati, I moduli introduttivi, 113.  265 Nel caso di reato che veda una pluralità di persone offese, analogo onere incombe su   quelle non ricorrenti alle quali il ricorso sia stato notificato a norma dell’art. 27 comma 4 d.lgs.  n. 274/2000: la mancata comparizione equivale alla remissione di querela, o alla rinuncia al  relativo diritto, a seconda che questa fosse stata o meno presentata (art. 28 comma 3 d.lgs. n.  274/2000). V. anche supra, 5.3.   266 L’improcedibilità non è peraltro dichiarata qualora l’imputato, o la persona offesa intervenuta che abbia sporto querela, chieda procedersi al giudizio.   267 E. Marzaduri, Giudizio di primo grado, 287; G. Varraso, Il procedimento, 295 s.     56 Barbara Lavarini   querela, determinante, secondo le parole della Corte, l’«improcedibilità dell’azione penale» 268.   6. L’istanza e la richiesta.   L’istanza è la dichiarazione con cui la persona offesa da un delitto comune  commesso all’estero dal cittadino o dallo straniero, punito con pena, rispettivamente, inferiore nel minimo a tre anni (art. 9 comma 2 c.p.) o non inferiore nel  minimo a un anno (art. 10 comma 1 c.p.), e che, se commesso in Italia, sarebbe  perseguibile d’ufficio, manifesta la volontà che il pubblico ministero proceda  in ordine a tale delitto 269. La disciplina dell’istanza è ricalcata su quella della querela per quanto attiene alla legittimazione, alla forma e alle modalità di presentazione (artt. 341 c.p.p., 130, secondo periodo, c.p.), mutuando per il resto – in particolare sotto il profilo dei termini per la proposizione e dell’irrevocabilità – le regole dettate per la richiesta di procedimento (art. 130, primo periodo, c.p.).   La richiesta è la dichiarazione con cui il ministro della giustizia o altra autorità pubblica estranea al potere giudiziario, sulla base di una valutazione discrezionale, chiede al pubblico ministero di procedere in ordine a determinati  reati, individuati dalla legge come perseguibili, appunto, “a richiesta” 270.   Si è detto della dubbia compatibilità di tale condizione, in quanto demandata  alla discrezionalità di un organo pubblico, con gli artt. 3, 25, 112 Cost. Peraltro la  Corte costituzionale, più volte investita di questioni in proposito, le ha in ampia  parte dichiarate infondate sulla base delle già ricordate argomentazioni 271.   Si discute se la richiesta di procedimento demandata al ministro abbia natura  politica o amministrativa. L’orientamento prevalente la reputa un atto amministrativo, che può essere sottoscritto, oltreché dal ministro personalmente, da un  funzionario dell’amministrazione a ciò delegato, dev’essere motivato ed è soggetto al sindacato del giudice amministrativo in ordine alla sussistenza dei relativi  requisiti di legittimità 272.   La richiesta, sottoscritta dall’autorità competente, dev’essere presentata al pub                             268 Cass., Sez. Un., 30.10.2008, Viele, cit.; v. anche Cass., Sez. Un., 23.6.2016, P., cit.  269 Fra gli altri G. Pioletti, Procedimento (istanza di), 74.  270 Cfr., con qualche diversa sfumatura, G. Illuminati, Richiesta, 500; M. Scaparone, Pro cedura penale, II, 13; Per un esaustivo elenco dei reati perseguibili a richiesta v. M. Deganello,  Art. 342, 1487 s.   271 Cfr. supra, 2. Per ulteriori approfondimenti P. Moscarini, Profili costituzionali, 525 ss.  272 Cfr. Cass., Sez. I, 3.3.2003, Figini, in Cass. pen., 2004, 442; Cass., Sez. I, 27.11.2002,   D’Avino, in Cass. pen., 2004, 4094; Cass., Sez. II, 5.3.1999, D’Ambrosio, in Cass. pen., 2000,  2660. In dottrina, fra gli altri, G. Illuminati, Richiesta, 502; P. Moscarini, Profili costituzionali,  522. Contra, Cass., Sez. I, 22.4.1994, Giraldi, in Cass. pen., 1995, 83, secondo cui la richiesta  è un «atto politico o di governo», caratterizzato da insindacabile discrezionalità.     Notizie di reato e condizioni di procedibilità 57   blico ministero (art. 342) entro tre mesi da quando tale autorità ha avuto notizia  del fatto costituente reato (art. 128 comma 1 c.p.), oppure, quando la condizione  sia necessaria per perseguire un reato commesso all’estero, e a tale fine occorra  altresì la presenza del reo sul territorio dello Stato, entro tre anni dal giorno in cui  questi si trova in Italia (art. 128 comma 2 c.p.) 273. Una volta proposta, la richiesta  è irrevocabile (art. 129 c.p.).   7. L’autorizzazione a procedere: nozione e casi.   L’autorizzazione a procedere è la dichiarazione con cui un organo pubblico estraneo all’organizzazione giudiziaria, nell’esercizio di un potere discrezionale, acconsente alla richiesta del pubblico ministero di procedere per un  determinato reato o nei confronti di un determinato soggetto 274. Essa si connota  come condizione di ‘procedibilità’ in senso proprio, o come condizione di ‘proseguibilità’, a seconda che la relativa necessità insorga a monte (art. 344 comma 1)  o a valle (art. 344 comma 2) dell’esercizio dell’azione penale.   La definizione suggerita evidenzia come l’autorizzazione a procedere si distingua dalle altre condizioni di procedibilità ‘tipiche’ quanto alla posizione del pubblico ministero: mentre, infatti, in ordine a queste ultime l’organo d’accusa risulta «destinatario d’una domanda», per la prima «diventa postulante», sollecitando  egli stesso «un permesso di agire» 275. Se ne trae, fra l’altro, che l’autorizzazione a  procedere, diversamente dalla querela, dall’istanza e dalla richiesta, non può veicolare una notizia di reato, ma, necessariamente, la presuppone 276.   In dottrina si distingue l’autorizzazione passiva o di garanzia – che mira a  preservare l’indagato/imputato, in ragione della funzione pubblica esercitata, da  iniziative indebitamente persecutorie, ed è prevista da norme di rango costituzionale –, dall’autorizzazione attiva o di tutela, che mira a preservare la persona  offesa di alcuni reati dallo strepitus fori 277, ed è allo stato prevista da norme di                               273 Cass., Sez. I, 27.11.2002, D’Avino, cit., ha affermato che quando ai fini della perseguibilità del reato occorre, oltre alla richiesta, la presenza del reo nel territorio statale, il termine per la  presentazione della prima è esclusivamente quello ex art. 128 comma 2 c.p., da intendersi «autonomo» e «completamente sganciato dalla notizia del fatto». V. anche Cass., Sez. I, 12.1.1995,  Shoukry, in Cass. pen., 1996, 3348. Contra G. Illuminati, Richiesta, 506 (e l’ulteriore dottrina  citata, ivi, sub nota 49), secondo cui la richiesta dovrebbe intendersi «sempre soggetta al termine  di tre mesi, non potendo comunque essere più proposta una volta decorsi tre anni dal giorno in cui  il colpevole si trova nel territorio dello Stato».   274 Cfr. M. Scaparone, Procedura penale, I, 56.  275 Testualmente F. Cordero, Procedura penale, 416 s. V. anche M. Deganello, Art. 343,   1490; M. Montagna, Condizioni di procedibilità, 110.  276 R. Orlandi, Aspetti processuali, 41.  277 Cfr., anche per un chiarimento sulle ragioni “lessicali” della distinzione, R. Orlandi,     58 Barbara Lavarini   legge ordinaria, dando luogo alle riserve di costituzionalità di cui si è già parlato 278.   Quanto all’autorizzazione “passiva”, più nel dettaglio:  a) per procedere nei confronti del presidente del consiglio dei ministri e dei   ministri, anche cessati dalla carica, in ordine ai reati che si assumono commessi  nell’esercizio delle funzioni (c.d. reati “ministeriali”), è necessaria l’autorizzazione della Camera di appartenenza, o – qualora l’interessato non sia un parlamentare, oppure debba procedersi contro più soggetti, appartenenti a camere diverse – del Senato (artt. 96 Cost., 5 legge cost. 16.1.1989, n. 1) 279;   b) per procedere a carico dei giudici costituzionali in costanza di carica occorre  l’autorizzazione della Corte costituzionale (artt. 3 legge cost. 9.2.1948, n. 1 e 68  comma 2 Cost. nel testo anteriore alle modifiche ex legge cost. 29.10.1993, n. 3) 280.   L’autorizzazione “attiva” – secondo i casi del ministro della giustizia, di  un’assemblea legislativa o della Corte costituzionale – è invece necessaria per  procedere in ordine ai reati di vilipendio alle istituzioni, e agli ulteriori delitti  contro la personalità dello Stato elencati dall’art. 313 commi 2 e 3 c.p. 281.                               Aspetti processuali, 7 ss., ed in particolare nota 8. In termini parzialmente diversi M. Scaparone, Procedura penale, I, 56, il quale condivide nella sostanza la classificazione, ma qualifica  “attiva” l’autorizzazione a garanzia del presunto soggetto attivo del reato, “passiva” quella a  tutela del soggetto passivo.   278 Cfr. supra, 2.  279 Rileva R. Orlandi, Aspetti processuali, 35 s., che l’autorizzazione de qua sfugge ad una   netta classificazione come “passiva” o “attiva”, mutuando caratteristiche da ambo le classi. Il  testo di legge costituzionale recante «Disposizioni per il superamento del bicameralismo paritario, la riduzione del numero dei parlamentari, il contenimento dei costi di funzionamento delle istituzioni, la soppressione del CNEL e la revisione del titolo V della parte II della Costituzione», pubblicato in G.U. 14.4.2016, n. 87, e sottoposto a referendum costituzionale con responso negativo, prevedeva la modifica degli artt. 96 Cost. e 5 legge cost n. 1/1989, con l’attribuzione dell’autorizzazione a procedere de qua, in ogni caso, alla sola Camera dei deputati.   280 Considerato il tenore letterale dell’art. 3, primo periodo, legge cost. n. 1/1948 – secondo  cui «finché durano in carica i giudici della Corte costituzionale godono dell’immunità accordata nel secondo comma dell’art. 68 della Costituzione ai membri delle due Camere» –, dopo la  modifica dell’art. 68 comma 2 Cost. ad opera della legge cost. n. 3/1993 e la conseguente  abrogazione dell’autorizzazione a procedere nei confronti dei parlamentari – oggi “tutelati”  solo col più blando strumento dell’autorizzazione ad acta (v. infra, 8.1) – si è posto il problema della sopravvivenza o meno del pregresso regime di prerogative nei confronti dei giudici  costituzionali. La prevalente dottrina ha risposto positivamente, sul presupposto della natura  recettizia del rinvio ex art. 3 legge cost. n. 1/1948 alla disposizione costituzionale, che quindi,  agli effetti che qui interessano, continua ad applicarsi nel testo originario: fra gli altri, R. Pinardi, Immunità procedurale, 450 ss.; G. Zagrebelsky, La riforma, 285. Contra, P. Caretti, U.  De Siervo, Istituzioni, 493.   281 Per un approfondimento cfr. M. Montagna, Autorizzazione a procedere e autorizzazione  ad acta, 273 ss.; R. Orlandi, Aspetti processuali, 30 s.     Notizie di reato e condizioni di procedibilità 59   7.1. Profili procedimentali.  Gli artt. 343 ss. dettano le regole che, ove occorra l’autorizzazione a procede re, vanno osservate nel procedimento penale. Peraltro, come si è puntualmente rilevato in dottrina 282, tale disciplina si applica in toto solo ai casi di autorizzazione  “attiva” ex art. 313 c.p.: a norma dell’art. 343 comma 3 283, infatti, «quando l’autorizzazione a procedere o l’autorizzazione al compimento di determinati atti sono  prescritte da disposizioni della Costituzione o di leggi costituzionali» – è il caso di  tutte le autorizzazioni “passive” –, si applicano queste ultime disposizioni, e solo  in via residuale, a condizione che siano «compatibili con esse, quelle di cui agli  artt. 344, 345, 346» 284.   Acquisita notizia di un reato che di per sé, o in ragione di chi si suppone averlo  commesso, postula l’autorizzazione a procedere, il pubblico ministero deve farne  richiesta all’autorità competente prima di esercitare l’azione penale 285, e comunque, al più tardi, entro trenta giorni dall’iscrizione nel registro ex art. 335  del nome della persona per cui la condizione è necessaria (artt. 343 comma 1, 344  comma 1) 286, fermo restando che, ove tale persona sia stata arrestata in flagranza, l’autorizzazione va chiesta immediatamente e in ogni caso prima dell’udienza  di convalida (art. 344 comma 2) 287.                               282 V. per tutti M. Montagna, Autorizzazione, 83.  283 Nel testo modificato dalla legge 20.6.2003, n. 140, recante la disciplina attuativa   dell’art. 68 Cost. dopo la riforma ad opera della legge cost. n. 3/1993.  284 Sulla prevalenza della normativa “speciale” di rango costituzionale, nonché della legi slazione ordinaria attuativa di tale normativa, sugli artt. 343 ss. cfr., con riguardo al procedimento per i reati ministeriali, C. cost., 23.11.1994, n. 403.   285 Più nel dettaglio, «prima di procedere a giudizio direttissimo o di richiedere il giudizio  immediato, il rinvio a giudizio o il decreto penale di condanna o di emettere il decreto di citazione a giudizio» (art. 344 comma 1, 1° periodo). Rileva G. Tranchina, Autorizzazione, Agg. I,  11, che «la struttura dell’autorizzazione a procedere in termini di presupposto necessario per  promuovere l’azione implica che laddove il pubblico ministero ritenga che il procedimento  debba concludersi, sulla base dei risultati delle attività investigative espletate, […] con un’archiviazione, ben può sollecitare la relativa richiesta al giudice indipendentemente da qualsiasi  previa richiesta di provvedimento autorizzativo», fermo restando che, se il giudice per le indagini preliminari gli impone ex art. 409 comma 5 di formulare l’imputazione, dovrà «avanzare  la richiesta di autorizzazione prima di ottemperare all’ingiunzione.». V. anche R. Orlandi,  Aspetti processuali, 119 ss.   286 G. Tranchina, Autorizzazione a procedere, 12, esclude che quest’ultimo termine possa  qualificarsi perentorio e che, di conseguenza, la relativa inosservanza determini l’inammissibilità della richiesta di autorizzazione a procedere. V. anche, con qualche diversa sfumatura,  R. Orlandi, Aspetti processuali, 124 ss. In giurisprudenza, Cass., Sez. I, 14.7.1993, Valente, in  Arch. nuova proc. pen., 1993, 569.   287 Dal momento della richiesta di autorizzazione, a quello in cui quest’ultima perviene al  pubblico ministero, il decorso dei termini di durata delle indagini preliminari è sospeso (art.  405 comma 4). Sul tema v. infra, Cap. VIII.     60 Barbara Lavarini   Quando, invece, la necessità della condizione insorge dopo l’esercizio dell’azione penale, il giudice sospende il processo e il pubblico ministero richiede  l’autorizzazione senza ritardo (art. 344 comma 3) 288. La sospensione preclude il  compimento di ogni atto processuale, con la sola eccezione, testualmente prevista,  dell’«assunzione delle prove richieste dalle parti» quando vi sia «pericolo nel ritardo» (fermi i limiti ex art. 343 comma 2, di cui diremo a breve).   Nella richiesta di autorizzazione a procedere vanno indicati il fatto per cui  l’autorizzazione è sollecitata e le norme di legge che si assumono violate. A cura  del pubblico ministero, devono essere forniti all’autorità competente al rilascio  dell’autorizzazione gli elementi su cui la richiesta si fonda (art. 111 disp. att.).   Regole particolari valgono quanto agli atti esperibili prima che l’autorizzazione sia concessa. Ferma la disciplina ex art. 346 – che come abbiamo detto circoscrive le attività investigative, esperibili “in attesa” di una condizione di procedibilità, secondo un criterio di tendenziale urgenza –, più rigorosi divieti sono  dettati a garanzia della «persona rispetto alla quale è prevista l’autorizzazione»: questa, fuori dei casi in cui sia colta in flagranza di un delitto per cui è  previsto l’arresto obbligatorio, non può essere attinta da un provvedimento di  fermo o applicativo di misure cautelari personali, né sottoposta a perquisizione  personale o domiciliare, ispezione personale, ricognizione, individuazione,  confronto, intercettazione, o invitata a rendere interrogatorio, salvo, in quest’ultimo caso, che sia essa stessa a richiederlo (art. 343 commi 2 e 3) 289. Gli atti compiuti in violazione dei menzionati divieti sono inutilizzabili (art. 343 comma 4).   Alcune precisazioni appaiono opportune. In primo luogo, poiché i divieti ex  art. 343 comma 2 sono dettati a tutela della persona per cui occorre l’autorizzazione, sono legittimamente esperibili, nei limiti dell’urgenza ex art. 346, atti investigativi o di acquisizione probatoria che incidano su altri soggetti 290.   Va sottolineato, ancora, che i divieti de quibus non sopravvivono all’autorizzazione a procedere, pervenuta la quale nessun limite può trarsi dall’art. 343 al  compimento di atti d’indagine o all’applicazione di misure coercitive 291. Peraltro,  come abbiamo accennato, la predetta disposizione non si applica quando l’autorizzazione a procedere, o l’autorizzazione al compimento di determinati atti, è                               288 Secondo G. Tranchina, Autorizzazione, Agg. I, 13, la sospensione non va disposta quan do sussistono i presupposti per il proscioglimento immediato ex art. 129, giacché in tale caso  «esigenze di economia processuale ed insieme attuazione del principio di favor rei impongono», appunto, il proscioglimento.    289 L’esperibilità “a richiesta” dell’interrogatorio si giustifica, evidentemente, in ragione  delle finalità preminentemente difensive dell’atto: cfr. R. Orlandi, Aspetti processuali, 115; G.  Tranchina, Autorizzazione, 2000, 12 s.   290 M. Montagna, Autorizzazione, 86; R. Orlandi, Aspetti processuali, 111.  291 V. G. Tranchina, Autorizzazione, 2000, 15, secondo cui «l’accoglimento della richiesta   di autorizzazione sblocca […] la situazione di stallo» anche «in relazione al compimento delle  attività investigative, per così dire, vincolate […]».      Notizie di reato e condizioni di procedibilità 61   prescritta dalla Costituzione o da leggi costituzionali, in tale ipotesi prevalendo la  normativa di rango superiore. Ne discende che nei suelencati casi di autorizzazione “passiva” dovranno applicarsi, rispettivamente, gli artt. 5 e 10 legge cost. n.  1/1989 (quanto al presidente del consiglio ed ai ministri), ed il “vecchio testo”  dell’art. 68 comma 2 Cost. (quanto ai giudici costituzionali). Le differenze fra la  disciplina ivi delineata e quella codicistica sono notevoli, con riguardo sia agli atti  vietati 292, sia, soprattutto, al momento in cui i divieti vengono meno: invero, mentre i limiti ex art. 343 comma 2 cadono – come abbiamo detto – al sopraggiungere  della condizione di procedibilità, quelli di fonte costituzionale possono venire rimossi prima, o all’opposto sopravvivere alla condizione, data l’autonomia dei  provvedimenti di autorizzazione a procedere e di autorizzazione ad acta 293.   La disciplina ex art. 343 comma 2 è invece ritenuta applicabile nei casi di autorizzazione “attiva” di cui all’art. 313 c.p. 294. A ben vedere, però, la disposizione  processuale vieta una serie di atti ove incidenti sulla «persona rispetto alla quale è  prevista l’autorizzazione» a procedere, mentre l’autorizzazione ex art. 313 c.p. è  prevista rispetto non alla “persona”, ma al “reato”, per cui si procede 295. Si pone  quindi più di un dubbio sui margini di effettiva applicazione dell’art. 343 comma 2.   8. L’autorizzazione ad acta: nozione e casi.   Per autorizzazione ad acta si intende la dichiarazione con cui un organo  pubblico estraneo all’organizzazione giudiziaria, nell’esercizio di un potere  discrezionale, acconsente alla richiesta dell’autorità giudiziaria di procedere  nei confronti di una persona al compimento di taluni atti del procedimento penale, di regola incidenti su libertà costituzionalmente garantite. Detta autorizzazione risponde alla medesima ratio dell’autorizzazione a procedere “passiva” –                               292 V. infra, 8.2.  293 Cfr., quanto al procedimento per i reati ministeriali, C. cost., 23.11.1994, n. 403, secon do cui per gli atti tipici elencati dall’art. 10 legge cost. n. 1/1989 «non vi è una preclusione assoluta essendo possibile l’autorizzazione ad acta (nient’affatto contemplata dall’art. 343  c.p.p.)»; in ordine alla prerogative dei giudici costituzionali, ex art. 68 Cost. nel testo anteriore  alle modifiche di cui alla legge cost. n. 3/1993, v. R. Pinardi, Immunità procedurali, 462, secondo cui «non è sufficiente la concessione [dell’autorizzazione a procedere] per far cadere  anche l’ostacolo al compimento degli atti coercitivi […] essendo necessaria, viceversa – a tal  fine – un’apposita “autorizzazione all’atto processuale”»; cfr. anche G. Tranchina, L’autorizzazione a procedere, 179 s. Per una ricostruzione più articolata, che distingue l’autorizzazione  ad applicare misure cautelari – di cui sarebbe ipotizzabile l’autonomia –, da quella al compimento di atti investigativi – da ritenersi comunque assorbita nell’autorizzazione a procedere –,  cfr. R. Orlandi, Aspetti processuali, 85 s.   294 V. M. Montagna, Autorizzazione, 83 e 98 s.  295 Cfr., per analoghi spunti, R. Orlandi, Aspetti processuali, 74.     62 Barbara Lavarini   l’esigenza di preservare i titolari di alcune cariche pubbliche da iniziative giudiziarie persecutorie –, e ne condivide, di regola, le fonti di rango costituzionale;  essa, però, non è una condizione di procedibilità dell’azione penale, ma solo una  condizione di legittimità dello specifico atto a cui si riferisce 296. Si tratta, in definitiva, di una prerogativa autonoma rispetto all’autorizzazione a procedere 297,  con la quale può o meno concorrere 298.   Più nel dettaglio:  a) l’autorizzazione della Camera di appartenenza o del Senato299 è richiesta   per sottoporre il presidente del consiglio e i ministri, nei procedimenti per reati  “ministeriali”, «a misure limitative della libertà personale, a intercettazioni  telefoniche o sequestro o violazione di corrispondenza ovvero a perquisizioni  personali o domiciliari», salvo che tali soggetti siano colti nell’atto di commettere un delitto per cui è obbligatorio l’arresto in flagranza (artt. 10 legge cost. n.  1/1989, 1, comma 4, legge 5.6.1989, n. 219). Detta prerogativa si aggiunge, nei  procedimenti de quibus, all’autorizzazione a procedere.   b) L’autorizzazione della Corte costituzionale è richiesta per sottoporre i giudici costituzionali ad arresto o ad altra misura privativa della libertà personale o a perquisizione personale o domiciliare, salvo che i medesimi siano colti  nell’atto di compiere un delitto per cui è obbligatorio l’arresto in flagranza 300  (artt. 13 legge cost. n. 1/1948, 68, comma 2, Cost. nel testo vigente prima della  revisione di cui alla legge cost. n. 3/1993). Anche in questo caso l’autorizzazione  ad acta “concorre” con l’autorizzazione a procedere.   c) L’autorizzazione della Camera di appartenenza è richiesta per sottoporre i  parlamentari a perquisizione (personale o domiciliare 301) o ad ispezione personale (artt. 68 comma 2 Cost., 4 legge 20.6.2003, n. 140), ad arresto, fermo o al                             296 Fra gli altri, F. Caprioli, Indagini preliminari, 542; M. Chiavario, Lessico essenziale, 8.  297 V. M. Deganello, Art. 343, 1490; R. Orlandi, Aspetti processuali, 85.   298 Alla luce della definizione formulata nel testo, non ci pare possono ricondursi fra le au torizzazioni ad acta i già ricordati limiti all’esperibilità di atti investigativi e coercitivi ex art.  343 comma 2 (così invece, parrebbe, M. Montagna, Autorizzazione, 85), i quali – come abbiamo detto – sono insuscettibili di autonoma rimozione, cadendo con la concessione dell’autorizzazione a procedere.    299 Cfr. però supra, nota 279.  300 Così dovendosi ragionevolmente intendere il riferimento del vecchio testo dell’art. 68   comma 2 Cost. ai delitti per cui è obbligatorio l’ordine o il mandato di cattura: v. F. Caprioli,  Indagini preliminari, 543.   301 Quanto alla nozione di “domicilio” agli effetti dell’art. 68 comma 2 Cost., C. cost.,  30.1.2004, n. 58, nel risolvere in favore della Camera dei deputati il conflitto di attribuzioni fra  questa e la Procura della Repubblica presso il Tribunale di Verona, insorto a seguito della perquisizione di un locale interno alla sede milanese della Lega nord, ha affermato che la norma  costituzionale «intende garantire al parlamentare l’inviolabilità della sua residenza ed anche di  spazi ulteriori identificabili come domicilio», quale può essere pure «una sede di partito». A  commento, fra gli altri, R. Orlandi, Il domicilio del parlamentare, 978 ss.     Notizie di reato e condizioni di procedibilità 63   tre misure privative della libertà personale – salvo che siano colti nell’atto di  commettere un delitto per cui è obbligatorio l’arresto in flagranza o debba eseguirsi nei loro confronti una sentenza irrevocabile di condanna – (artt. 68 comma  2 Cost., 4 legge n. 140/2003), a misure interdittive (art. 4 legge n. 140/2003), a  intercettazione in qualsiasi forma di conversazioni o comunicazioni, a sequestro  di corrispondenza o ad acquisizione dei c.d. tabulati (artt. 68 comma 3 Cost., 4  legge n. 140/2003) 302, nonché per utilizzare le conversazioni del parlamentare  casualmente intercettate nei procedimenti riguardanti terzi e i tabulati, recanti i  dati esterni di tali conversazioni, acquisiti negli stessi procedimenti (art. 6 legge n.  140/2003). Questo fitto “reticolo” di autorizzazioni ad acta rappresenta la sola  prerogativa processuale dei parlamentari da quando la legge cost. n. 3/1993, modificando l’art. 68 Cost., ha eliminato l’ulteriore garanzia dell’autorizzazione a  procedere.   d) L’autorizzazione del Parlamento europeo è richiesta per sottoporre i componenti italiani del medesimo agli atti elencati sub c), giusta l’art. 10 comma 1  lett. a del Protocollo sui privilegi e le immunità delle comunità europee (ratificato  e reso esecutivo con legge 3.5.1966, n. 437), secondo cui i parlamentari europei  fruiscono, sul territorio nazionale, delle stesse «immunità» riconosciute ai membri  dei rispettivi Parlamenti.   8.1. L’autorizzazione ad acta per i parlamentari fra Costituzione e legge  attuativa.  Qualche ulteriore riflessione è opportuna quanto alle autorizzazioni ad acta   previste per i parlamentari, in ragione dei dubbi di legittimità costituzionale che la  legge n. 140/2003, attuativa dell’art. 68 Cost. dopo la riforma del 1993 303, suscita.   La legge ordinaria, infatti, ha notevolmente ampliato, rispetto al testo costituzionale, il novero degli atti richiedenti l’autorizzazione parlamentare, laddove, al  contrario, le norme costituzionali attributive di prerogative, siccome derogatorie  del principio di uguaglianza, dovrebbero leggersi in termini di rigorosa tassatività.   Nulla quaestio quanto all’inclusione nell’elenco ex art. 4 legge n. 140/2003  dell’ispezione personale, che, pur non menzionata dall’art. 68 Cost., è “coperta”  dal generico rinvio di tale disposizione ad atti “altrimenti privativi” della libertà  personale, fra i quali l’ispezione è del resto espressamente inserita dall’art. 13                               302 L’autorizzazione è richiesta dall’autorità che ha emesso il provvedimento da eseguire;  l’esecuzione, in attesa dell’autorizzazione, rimane sospesa (art. 4 comma 2 legge n.  140/2003).    303 È noto che a ridosso della riforma costituzionale la disciplina attuativa del nuovo art. 68  Cost. venne demandata ad una serie di decreti legge, mai convertiti e via via reiterati senza significative variazioni (per l’elenco completo v. art. 8 legge n. 140/2003), finché C. cost.,  24.10.1996, n. 360, troncò definitivamente la prassi della continua reiterazione di identici  provvedimenti d’urgenza. Dopo la caducazione dell’ultimo d.l. (23.10.1996, n. 555), la materia  trovò “definitiva” sistemazione ad opera della legge n. 140/2003.     64 Barbara Lavarini   Cost. 304. Analogo discorso non vale, però, per le misure interdittive, ricomprese  nell’elenco de quo ancorché, certamente, non incidano sulla libertà personale 305.   Né convince l’estensione della prerogativa all’acquisizione dei tabulati, alla  cui mancata menzione nell’art. 68 Cost. non sembra possa supplire il riferimento  ivi contenuto alle intercettazioni. Sebbene, infatti, anche i dati esterni delle conversazioni telefoniche o telematiche trovino tutela nell’art. 15 Cost., l’intensità  della lesione, che la relativa acquisizione al procedimento penale provoca alla segretezza delle comunicazioni, non è certo pari a quella “propria” delle intercettazioni. In ogni caso, come si è autorevolmente osservato, «qui non sono in gioco le  garanzie dell’art. 15 Cost., bensì quelle dell’art. 68 commi 2 e 3 Cost.», da intendersi – come già detto – rigorosamente tassative: donde la conclusione che l’art. 4  legge n. 140/2003, laddove equipara i due strumenti investigativi ai fini dell’autorizzazione ad acta, confligge con gli artt. 3 e 68 Cost. 306.   Le più significative riserve, peraltro, sono state espresse in ordine all’art. 6  legge n. 140/2003, estensivo dell’autorizzazione ad acta all’utilizzo probatorio –  erga omnes, fino alla sentenza costituzionale di cui si dirà fra breve 307 – delle  conversazioni a cui abbia preso parte un parlamentare, casualmente intercettate in  procedimenti relativi a terzi. Si è osservato che quest’ultima autorizzazione, “successiva” a un’intercettazione già eseguita, non potrebbe fondarsi sull’art. 68  comma 3 Cost., che, prescrivendo il nulla-osta della Camera d’appartenenza «per  sottoporre» il parlamentare a intercettazione, configura esclusivamente un’autorizzazione “preventiva” 308.   Né la prerogativa ex art. 6 legge n. 140/2003 potrebbe essere accomunata a  quella di fonte costituzionale sotto il profilo della ratio. L’art. 68 comma 3 Cost.                               304 C. Martinelli, Le immunità, 126; R. Orlandi, Lodo “Maccanico”, 1214. Contra, peraltro,   D. Negri, Procedimento, 394 ss.  305 Cfr. C. Martinelli, Le immunità, 126; D. Negri, Procedimento, 397; R. Orlandi, Lodo   “Maccanico”, 1214.  306 Testualmente V. Grevi, Tabulati telefonici, 2978; v. anche, con qualche diversa sfuma tura, C. Martinelli, Le immunità, 130 ss.; R. Orlandi, Lodo “Maccanico”, 1214. Contra, D.  Negri, Procedimento, 389, secondo cui l’acquisizione dei tabulati sarebbe riconducibile all’art.  68 Cost. siccome assimilabile al sequestro di corrispondenza. Un conflitto di attribuzioni fra il  Senato, la procura della Repubblica e il giudice per le indagini preliminari presso il tribunale di  Roma in tema di autorizzazione all’acquisizione di tabulati è stato affrontato nel merito – e risolto a favore del Senato – da C. cost., 28.5.2010, n. 188: secondo V. Grevi, loc. ult. cit., «suscita sconcerto» che la Corte, in tale occasione, non abbia ritenuto di sollevare d’ufficio davanti a sé le questioni di costituzionalità prospettate nel testo.   307 Il riferimento è a C. cost., 23.11.2007, n. 390. V. meglio infra, in questo §.  308 Fra gli altri C. Marinelli, Le immunità, 130 ss.; M. Montagna, Condizioni di procedibili tà, 144; C. Selmi, sub art. 6, 48; v. anche Cass., Sez. IV, 4.2.2004, Donno, in Cass. pen., 2004,  3675. Contra, autorevolmente, V. Grevi, Le intercettazioni “indirette”, 120, secondo cui  l’estensione dell’autorizzazione alle intercettazioni casuali potrebbe ritenersi implicita nella  garanzia ex art. 68 comma 3 Cost.; analogamente D. Negri, Procedimento, 422.      Notizie di reato e condizioni di procedibilità 65   tutela il parlamentare non come persona, ma come componente dell’istituzione a  cui appartiene, il cui funzionamento potrebbe essere pregiudicato da iniziative  giudiziarie persecutorie. Nessun intento persecutorio è però ravvisabile in un’intercettazione, legittimamente disposta a carico di terzi, che abbia casualmente  captato le conversazioni di un parlamentare 309.   Proprio l’art. 6 comma 1 legge n. 140/2003, del resto, nel riferirsi testualmente  alla «tutela della riservatezza», dimostra che è quest’ultima, non il corretto funzionamento delle istituzioni, il reale obiettivo della prerogativa in esame, con ciò  ponendosi in conflitto con l’art. 3 Cost., non essendovi motivo per tutelare la riservatezza dei parlamentari più di quella dei comuni cittadini 310.   Le predette riserve hanno trovato eco nella giurisprudenza costituzionale 311,  che, tracciati i confini fra l’autorizzazione “preventiva” ex art. 4 legge n. 140/2003 –  ritenuta necessaria per intercettare non solo il parlamentare (intercettazione diretta), ma anche i suoi interlocutori abituali (intercettazione indiretta) – e quella  successiva ex art. 6 legge n. 140/2003 – circoscritta alle intercettazioni stricto  sensu casuali – 312, ha escluso che la seconda trovi copertura nell’art. 68 comma 3  Cost., e pur senza spingersi – non consentendolo il petitum – a dichiarare l’art. 6  radicalmente illegittimo, ne ha ridotto la portata, ravvisandone il contrasto con  l’art. 3 Cost. «nella parte in cui stabilisce che la disciplina ivi prevista si applichi                               309 Cfr. D. Negri, Procedimento, 418.  310 Rileva condivisibilmente R. Orlandi, Lodo “Maccanico”, 1216, che «indubbiamente   esiste, in Italia, un serio problema di tutela della privacy con riguardo ai contenuti di intercettazioni […] si tratta però di un problema generale, che non riguarda solo i parlamentari e che  pertanto esigerebbe di essere affrontato con una riforma capace di garantire, sotto questo profilo, la generalità dei cittadini». V. anche C. Martinelli, Le immunità, 131 ss.   311 C. cost., 23.11.2007, n. 390.  312 Sul presupposto che l’art. 68 comma 3 Cost. vieti di sottoporre a intercettazione senza   autorizzazione «non le utenze del parlamentare, ma le sue comunicazioni», la Corte ha affermato, più nel dettaglio, che «quello che conta, ai fini dell’operatività del regime dell’autorizzazione preventiva […] non è la titolarità o la disponibilità dell’utenza captata, ma la direzione  dell’atto d’indagine», conseguendone che la disciplina ex art. 4 legge n. 140/2003 deve trovare  applicazione «tutte le volte che il parlamentare sia individuato in anticipo quale destinatario  dell’attività di captazione, ancorché questa abbia luogo monitorando le utenze di diversi soggetti». Ulteriori precisazioni sul discrimen fra intercettazioni “dirette”, “indirette” e “casuali” si  devono a C. cost., 25.3.2010, n. 113 e a C. cost., 25.3.2010, n. 114, ove si è fra l’altro affermato che a fronte di «una attività di captazione articolata e prolungata nel tempo […] la verifica  dell’“occasionalità” delle intercettazioni deve farsi […] particolarmente stringente». Qualora,  infatti, nel corso di una tale attività «emergano non soltanto rapporti di interlocuzione abituale  tra il soggetto intercettato e il parlamentare, ma anche indizi di reità nei confronti di quest’ultimo», nell’autorità giudiziaria potrebbe sopravvenire «un mutamento di obiettivi», sulla cui base «le ulteriori intercettazioni potrebbero risultare finalizzate a captare non più (soltanto) le  comunicazioni del terzo […] ma (anche) quelle del suo interlocutore parlamentare», e a quel  punto, trasformandosi da “casuali” in “indirette”, richiederebbero l’autorizzazione preventiva  della camera. Sulle complicazioni provocate da tali più recenti decisioni costituzionali v. fra gli  altri C. Cesari, Un nuovo fronte problematico, 954 ss.     66 Barbara Lavarini   anche nei casi in cui le intercettazioni debbano essere utilizzate nei confronti di  soggetti diversi dal membro del parlamento, le cui conversazioni o comunicazioni  sono state intercettate» 313.   9. Le condizioni di procedibilità atipiche.   Come abbiamo detto 314, dall’art. 345 comma 2 si evince l’esistenza di condizioni  di procedibilità diverse da querela, istanza, richiesta e autorizzazione a procedere –  c.d. condizioni atipiche – variamente “disseminate” fra il codice di procedura penale  e la disciplina processuale collegata, il codice penale, la legislazione speciale.   È opinione comune che fra le condizioni atipiche di “fonte processuale” vadano in primo luogo annoverate l’esistenza di un precedente giudicato de eadem  re et persona 315 e la conferma del segreto di Stato su fatti la cui conoscenza sia  essenziale per la definizione del procedimento, situazioni, entrambe, che impongono una declaratoria di non doversi procedere (artt. 649 comma 2, 202 comma  3). La peculiarità delle condizioni de quibus è data dal fatto che è la loro “ricorrenza”, non, come per le condizioni “tipiche”, la loro “mancanza”, a determinare  l’improcedibilità 316.   Sul presupposto che tanto la sentenza di non luogo a procedere, quanto il  provvedimento di archiviazione, spieghino un effetto limitatamente preclusivo di  un secondo procedimento, la giurisprudenza costituzionale e le Sezioni Unite riconducono fra le condizioni atipiche sia la revoca della predetta sentenza ex art.  434, sia l’autorizzazione alla riapertura delle indagini ex art. 414 317. Limita                             313 Per un migliore approfondimento v. G. Giostra, La disciplina delle intercettazioni fortuite, 57 ss.   314 V. supra, 1.  315 O finanche, secondo Cass., Sez. Un., 28.6.2005, Donati, CED, 2005/231800, la pendenza   presso la medesima sede giudiziaria di altro procedimento non ancora irrevocabilmente definito.  316 Cfr. M. Scaparone, Procedura penale, II, 10, nota 11, secondo cui tanto il pregresso   giudicato, quanto la conferma del segreto di Stato «costituiscono anziché un presupposto, un  impedimento allo svolgimento del processo penale».   317 Cfr. C. cost., 19.1.1995, n. 27, secondo cui «in carenza di autorizzazione del giudice a  riaprire le indagini, è la instaurabilità di un nuovo procedimento e, quindi, la “procedibilità” a  essere impedita; sicché, se il presupposto del procedere manca, il giudice non può che prenderne atto, dichiarando con sentenza, appunto, che “l’azione penale non doveva essere iniziata”»;  v. anche C. cost., 28.2.2003, n. 56. Nella giurisprudenza ordinaria, recentemente, Cass., Sez.  Un., 24.6.2010, Giuliani, in Cass. pen., 2012, 4053, secondo cui «il difetto di autorizzazione  alla riapertura delle indagini ex art. 414 c.p.p. determina non solo l’inutilizzabilità degli atti  d’indagine eventualmente compiuti dopo il provvedimento di archiviazione, ma anche la preclusione all’esercizio dell’azione penale per quello stesso fatto-reato, oggettivamente e soggettivamente qualificato, da parte del medesimo ufficio del pubblico ministero»; v. anche Cass., sez.  III, 11.1.2012, I.A., in Dir. pen. proc., 2012, 308; Cass., Sez. Un., 22.3.2000, Finocchiaro, in     Notizie di reato e condizioni di procedibilità 67   tamente a quest’ultimo istituto, tale orientamento è però criticato da quella parte  della dottrina che ne contesta le premesse, negando al provvedimento di archiviazione qualsivoglia effetto preclusivo. Stando a questa diversa impostazione, il decreto ex art. 414 non incide sulla procedibilità dell’azione penale – validamente  esperibile anche in difetto dell’autorizzazione giudiziale –, ma solo sulla legittimità di nuove investigazioni, i cui esiti, in mancanza della stessa autorizzazione, sarebbero inutilizzabili 318.   Giusta il chiaro tenore dell’art. 34 d.lgs. n. 274/2000, è inevitabile ascrivere fra  le condizioni di procedibilità atipiche la ricorrenza di un caso di particolare tenuità del fatto nel procedimento davanti al giudice di pace: invero detto giudice,  quando riscontri gli indici di “esiguità” delineati nella disposizione 319, nel corso  delle indagini «dichiara con decreto di archiviazione non doversi procedere», e  dopo l’esercizio dell’azione penale provvede ad analoga declaratoria con sentenza. La scelta di configurare la tenuità del fatto come condizione di improcedibilità  appare criticabile. Anzitutto i criteri, sulla cui base la tenuità va accertata, attengono al disvalore dell’illecito, e dunque al piano “sostanziale” della punibilità 320;  in secondo luogo l’applicazione di tali criteri postula un accertamento nel merito,  incompatibile con una pronuncia di absolutio ab instantia 321; infine, data la regola  – applicabile ex art. 345 comma 2 anche alle condizioni atipiche –, per cui la dichiarazione d’improcedibilità non preclude il bis in idem ove la ragione dell’improcedibilità venga meno, il soggetto destinatario di un provvedimento di archiviazione o prosciolto a norma dell’art. 34 d.lgs. n. 274/2000 rischia di trovarsi  sempre esposto ad una riconsiderazione degli indici di tenuità, conseguendone  una stato di incertezza che, anche in ragione della finalità deflattiva dell’istituto,  non pare ragionevole 322. L’irragionevolezza della disciplina “di settore” è vieppiù                              Cass. pen., 2000, 2609, nonché, con riguardo alla natura di condizione di procedibilità della revoca della sentenza di non luogo a procedere, Cass., Sez. Un., 23.2.2000, Romeo, in Cass. pen.,  2001, 48. In dottrina v. N. Galantini, Riapertura, 169. Per migliori chiarimenti v. infra, Cap. X.   318 Cfr. F. Caprioli, L’archiviazione, 468; F. Cordero, Procedura penale, 435 s., 974 s.;  E.M. Mancuso, Il giudicato, 346 ss.   319 Ex art. 34 comma 1 d.lgs. n. 274/2000 il fatto è di particolare tenuità quando, rispetto  all’interesse tutelato, l’esiguità del danno o del pericolo che ne è derivato, la sua occasionalità  e il grado della colpevolezza non giustificano l’azione penale, tenuto altresì conto del pregiudizio che il prosieguo del procedimento può arrecare alle esigenze di lavoro, studio, famiglia,  salute dell’indagato/imputato. La declaratoria di improcedibilità è inoltre condizionata, prima  dell’esercizio dell’azione penale all’inesistenza di un interesse dell’offeso alla prosecuzione  del procedimento, dopo, a che l’imputato e l’offeso non si oppongano.   320 Secondo M. Scaparone, Procedura penale, I, 55, le disposizioni che – come appunto  l’art. 34 cit. – sanciscono l’improcedibilità per irrilevanza o particolare tenuità del fatto, «malgrado l’uso della locuzione “non doversi procedere” sono disposizioni di diritto penale sostanziale, le quali delimitano la fattispecie criminosa […]».   321 Cfr. C. Cesari, Le clausole di irrilevanza, 199 ss.  322 Cfr., anche per un migliore approfondimento, C. Cesari, Le clausole di irrilevanza, 402   ss.; S. Quattrocolo, Esiguità del fatto, 237 ss.     68 Barbara Lavarini   evidente da che il d.lgs. 16.3.2015, n. 28, in attuazione della legge delega  28.4.2014, n. 67, ha introdotto sul piano generale – fra l’altro senza dettare alcun  criterio di coordinamento con la predetta disciplina 323 – una nuova fattispecie di  “esiguità del fatto”, questa volta configurandola chiaramente come causa di non  punibilità (art. 131-bis c.p.) 324.   Concludendo sulle condizioni atipiche di “fonte processuale”, va ricordato  l’orientamento, avallato dalle Sezioni Unite 325, che riconosce tale natura alle  clausole di specialità previste, in materia di estradizione, da alcune disposizioni  di origine pattizia, a partire dall’art. 14 § 2 della Convenzione europea di estradizione 326.   La “mappatura” delle condizioni di procedibilità atipiche di “fonte sostanziale”  è più complessa, data la maggiore difficoltà di distinguerle dalle condizioni obiettive di punibilità.   Sul presupposto che, salva diversa qualificazione ex lege, le condizioni di punibilità consistano in “fatti”, quelle di procedibilità in “atti” – più nel dettaglio in  dichiarazioni di volontà –, una dottrina riconduce fra le condizioni “del punire” lo  stato di flagranza quanto ai reati ex artt. 260 comma 1 n. 2, 688, 720 c.p., il pubblico scandalo quanto al reato di incesto, la presenza del reo nel territorio dello  Stato quanto ai delitti commessi all’estero ex artt. 8-10 c.p. 327. Quest’ultima condizione è invece ritenuta “di procedibilità” dall’orientamento prevalente, che fa  leva non tanto sull’accennata distinzione tra “fatto” e “atto”, quanto sull’estraneità  del “fatto” di cui si discute al “nucleo” degli interessi tutelati dalla norma incriminatrice 328.                               323 Sui delicati problemi, che l’assenza di disposizioni di coordinamento comporta, cfr., fra   gli altri, S. Quattrocolo, Deflazione e razionalizzazione, 170 s.; A. Mangiaracina, La tenuità,  11 s.   324 Sembra invece escludere che la “convivenza” fra clausole di esiguità di diversa natura  possa risultare irragionevole C. cost., 3.3.2015, n. 25, che nel dichiarare inammissibile una  questione di legittimità, per violazione degli artt. 2, 3, 24, 111 Cost., dell’art. 529 c.p.p. laddove non prevedeva – prima dell’entrata in vigore del d.lgs. n. 28/2015 – una formula di proscioglimento simmetrica ed analoga a quella prevista per i soli procedimenti “di pace”, ha fra  l’altro affermato che «il legislatore ben può introdurre una causa di proscioglimento per la particolare tenuità del fatto strutturata diversamente e senza richiedere tutte le condizioni previste  dall’art. 34 del d.lgs. n. 274/2000, ed è quello che ha fatto con la legge 28 aprile 2014, n. 67»,  conferendo al Governo una delega funzionale ad introdurre «una causa di non punibilità», anziché «di non procedibilità».    325 Cass., Sez. Un., 28.2.2001, Ferrarese, in Cass. pen., 2002, 145.  326 Per ulteriori chiarimenti v. R. Marchetti, Estradizione, 325 ss. V. anche infra, vol. VII,   parte II, Cap. II.  327 R. Orlandi, Procedibilità, 46 s.  328 Fra gli altri, F. Cordero, Procedura penale, 418; A. Gaito, Procedibilità, 812; F. Nuzzo,   Sulla natura processuale, 1939. In giurisprudenza, Cass., Sez. I, 11.7.2003, Mohammad Taher,  cit.     Notizie di reato e condizioni di procedibilità 69   Sulla base di considerazioni analoghe, si è annoverata fra le condizioni di procedibilità – nella specie in ordine ai reati ex art. 13 commi 3, 3-bis, 3-ter t.u. immigrazione – l’intervenuta espulsione amministrativa dello straniero di cui all’art. 13 comma 3-quater t.u. immigrazione 329.                                  329 Cfr. C. cost., 7.4.2006, n. 142, secondo cui nell’istituto ex art. 13 comma 3-quater d.lgs.   cit. «può scorgersi […] una condizione di procedibilità atipica, che trova la sua ratio nel diminuito interesse dello Stato alla punizione di soggetti ormai estromessi dal proprio territorio, in  un’ottica similare – anche se non identica – a quella sottesa alle previsioni degli artt. 9 e 10  cod. pen., non disgiunta, peraltro, da esigenze deflattive del carico penale». In dottrina cfr. F.  Caprioli, Indagini preliminari, 520; G. Varraso, Immigrazione, 614.     70 Barbara Lavarini   Bibliografia   Aprati R., La notizia di reato nella dinamica del procedimento penale, Napoli, 2010;  Ead., Confermata l’insindacabilità della data di iscrizione del nominativo dell’indagato  nel registro delle notizie di reato, in Cass. pen., 2010, 513; Aricò G., Notizia di reato, in  Enc. dir., XXVIII, Milano, 1978, 756; Baccari G.M., Perquisizioni alla ricerca della notizia di reato: il problema della validità del conseguente sequestro, in Cass. pen., 1996,  893; Bontempelli M., L’accertamento amministrativo nel sistema processuale penale, Milano, 2009; Bresciani L., Denuncia e rapporto, in D. disc. pen., III, Torino, 1989, 391;  Bresciani L., Bonini V., La notizia di reato e le condizioni di procedibilità, in Aimonetto  M.G. (a cura di), Indagini preliminari e instaurazione del processo, in Chiavario M.,  Marzaduri E. (a cura di), Giurisprudenza sistematica di diritto processuale penale, Torino, 1999, 1; Busetto M., La querela delle società per azioni fra vecchio e nuovo codice, in  Cass. pen., 1994, 943; Cantone R., Denunce anonime e poteri del pubblico ministero, in  Cass. pen., 1996, 2982; Caprioli F., Indagini preliminari e udienza preliminare, in (a)  Conso G., Grevi V., Bargis M., 511; Id., Il principio del ne bis in idem, in Caprioli F.,  Vicoli D., 67; Id., L’archiviazione, Torino, 1993; Caretti P., De Siervo U., Istituzioni di  diritto pubblico, Torino, 1994²; Casalinuovo A., Querela di persone giuridiche ed obbligo  della indicazione della fonte dei poteri di rappresentanza, in Cass. pen., 2000, 527; Cassibba F., L’imputazione e le sue vicende, Milano, 2016; Id., Investigazioni ed indagini  preliminari, in D. disc. pen., Agg. II, Torino, rist. 2007, 509; Cerqua L.D., Registro delle  notizie di reato, in D. disc. pen., Agg. III, Torino, 2005, 1299; Cesari C., Un nuovo fronte  problematico delle intercettazioni indirette nei confronti dei parlamentari: le ambiguità  irrisolte della l. n. 140 del 2003 all’esame della Corte di cassazione, in Cass. pen., 2011,  954; Ead., Le clausole di irrilevanza del fatto nel sistema processuale penale, Torino,  2005; Chiavario M., Lessico essenziale delle immunità politiche, in Orlandi R., Pugiotto  A. (a cura di), Immunità politiche e giustizia penale, Torino, 2005, 1; Id., L’azione penale  fra diritto e politica, Padova, 1995; Ciampi S., Diritto all’informazione nei procedimenti  penali: il recepimento low profile della direttiva 2012/13/UE da parte del d.lgs. 1° luglio  2014 n. 101, in Dir. pen. cont., 24.9.2014; Id., L’informazione dell’indagato nel procedimento penale, Milano, 2010; Colaiacovo G., L’anonimo nella ricerca della notizia di reato, in Cass. pen., 2009, 4323; Conso G., Grevi V., Neppi Modona G., Il nuovo codice di  procedura penale dalle leggi delega ai decreti delegati, VI, 1, Padova, 1990; (b) Cordero  F.; Cordero F., Merito nel diritto processuale, in D. disc. pen., VII, Torino, 1993, 665;  Corso P.M., Notizie anonime e processo penale, Padova, 1977; Crespi F., Medicochirurgo, in D. disc. pen., VII, Torino, 1993, 589; Deganello M., Artt. 342-346, in Conso  G., Illuminati G., 1470; De Lalla I., Notizia di reato, in D. disc. pen., VIII, Torino, 1994,  259; De Luca G., Giudicato: II) diritto processuale penale, in Enc. giur. Treccani, XV,  Roma, 1988; Del Coco R., Tempestività nell’iscrizione della notitia criminis: il difficile  bilanciamento tra poteri del P.M. e controllo giurisdizionale, in Giur. it., 2010, 2167; Dinacci F.R., Modalità di presentazione dell’atto di querela e poteri di accertamento del  giudice dell’udienza preliminare sulla procedibilità, in Cass. pen., 1992, 769; Id., Il controllo giurisdizionale sulla decisione del pubblico ministero di non esercitare l’azione penale, in Cass. pen., 1991, 579; Dominioni O., Azione penale, in D. disc. pen., I, Torino,  1989, 398; Id., Improcedibilità e proscioglimento nel sistema processuale penale, Milano,  1974; Dubolino P., Notizia di reato, in D. disc. pen., Agg. I, Torino, 2000, 494; Erra C.,  Denuncia penale (omessa o ritardata), in Enc. dir., XII, Milano, 1964, 189; Falato F., Sul   Notizie di reato e condizioni di procedibilità 71   la natura degli atti precedenti alla iscrizione della notitia criminis e sull’estensibilità del  divieto previsto dall’art. 62 c.p.p., in Cass. pen., 2005, 1626; Fanuele C., La ricostruzione  del fatto nelle investigazioni penali, Padova, 2012; Ferrua P., Il modello costituzionale del  pubblico ministero e la curiosa proposta del processo breve, in Quest. giust., 2010, 22;  Id., L’iniziativa del pubblico ministero nella ricerca della notitia criminis, in Leg. pen.,  1986, 313; Fidelbo G., Ricorso immediato al giudice, in Giostra G., Illuminati G. (a cura  di), Il giudice di pace nella giurisdizione penale, Torino, 2001, 215; Fioravanti L., Referto  (omissione di), in D. disc. pen., XII, Torino, 1997, 21; Fumu G., Art. 335, in (a) Chiavario M., III agg., 423; Furin N., Diritto di difesa, indizi e sospetti e l’art. 220 norme att.  c.p.p., in Cass. pen., 1999, 2713; Gaito A., È consentito iscrivere “a catena” procedimenti per uno stesso fatto?, in Dir. pen. proc., 1998, 100; Id., Procedibilità (condizioni di)  (dir. proc. pen.): a) caratteri generali, in Enc. dir., Agg. II, Milano, 1998, 734; Id., Procedibilità (dir. proc. pen.), in Enc. dir., XXV, Milano, 1975, 804; Galantini N., Diritto di  difesa e difetto di potere investigativo nella fase antecedente l’iscrizione della notizia di  reato, in AA.VV., Il rito accusatorio a vent’anni dalla grande riforma, Milano, 2012, 37;  Giostra G., La disciplina delle intercettazioni fortuite del Parlamento è ormai una dead  rule walking, in Cass. pen., 2008, 57; Id., L’archiviazione. Lineamenti sistematici e questioni interpretative, Torino, 1993; Giuliani L., Indagini preliminari e udienza preliminare, in (b) Conso G., Grevi V., Bargis M., 457; Giunta F., Interessi privati e deflazione  penale nell’uso della querela, Milano, 1993; Grevi V., Tabulati telefonici e disciplina delle «immunità processuali» (art. 68 commi 2 e 3 Cost.) a tutela dei membri del Parlamento, in Cass. pen., 2010, 2966; Id., Le intercettazioni “indirette” al parlamentare posticipano la richiesta di autorizzazione, in Guida dir., 1998, fasc. 10, 119; Id., Querela contro  ignoti e responsabilità del querelante per le spese processuali, in Giur. cost., 1974, 2246;  Illuminati G., Richiesta di procedimento, in Enc. dir., XL, Milano, 1989, 501; La Regina  K., Il procedimento a carico di ignoti, Padova, 2012; Lattanzi G., Pubblico ministero e  polizia giudiziaria nel d.d.l. n. 1440/S, in Cass. pen., 2009, 1783; Leone G., II; Lozzi G.;  Luini A., Sulla mancata autenticazione della sottoscrizione nella dichiarazione di querela, in Riv. pen., 1991, 337; Maddalena M., Registro della notizia di reato: i problemi dopo  la riforma, in Dir. pen. proc., 1996, 487; Mancuso E.M., Il giudicato nel processo penale,  Milano, 2012; Mangiaracina A., La tenuità del fatto ex art. 131 bis c.p.: vuoti normativi e  ricadute applicative, in Dir. pen. cont., 28.5.2015; Marandola A., Le iniziative del pubblico ministero: tra strategie procedimentali e insindacabili discrezionalità, in Dir. pen.  proc., 2011, 1301; Ead., I registri del pubblico ministero tra notizia di reato ed effetti procedimentali, Padova, 2001; Marchetti M.R., Estradizione (dir. proc. pen.), in Enc. dir.,  Annali, III, Milano, 2010, 299; Marzaduri E., Giudizio di primo grado, in Giostra G., Illuminati G. (a cura di), Il giudice di pace nella giurisdizione penale, Torino, 2001, 273;  Id., Oralità, concentrazione, immediatezza: principi ispiratori per un nuovo processo, in  Guida dir., 1997, fasc. 43, 61; Mazza O., La fase delle indagini preliminari nel “progetto  Alfano” e il suo impatto sul sistema processuale vigente, in Cass. pen., 2009, 3263; Mercone M., L’utilizzabilità penalprocedimentale degli anonimi, in Cass. pen., 1995, 748;  Montagna M., Condizioni di procedibilità, in Spangher G., III, 107; Ead., Autorizzazione  a procedere, in Enc. dir., Annali, II, 1, Milano, 2008, 80; Ead., Autorizzazione a procedere e autorizzazione ad acta, Padova, 1999; Moscarini P., Profili costituzionali della richiesta di procedimento, in Riv. it. dir. proc. pen., 2000, 522; Nannucci U., L’attività di iniziativa del pubblico ministero: modelli operativi, in Doc. giust., 1994, 926; Negri D., Procedimento a carico dei parlamentari, in Orlandi R., Pugiotto A. (a cura di), Immunità politiche e giustizia penale, Torino, 2005, 377; Id., Fumus commissi delicti. La prova per le     72 Barbara Lavarini   fattispecie cautelari, Torino, 2004; Nuzzo F., Sulla natura processuale della presenza del  reo nel territorio dello Stato, in Cass. pen., 2004, 1939; Onida V., Autorizzazione a procedere e principio di uguaglianza, in Giur. cost., 1971, 735; Orlandi R., Il domicilio del  parlamentare fra apparenza e realtà: un caso di definizione autoreferenziale, in Dir. pen.  proc., 2004, 978; Id., Lodo “Maccanico”: attuazione dell’art. 68 Cost. e sospensione dei  processi per le alte cariche. Profili di diritto processuale, in Dir. pen. proc., 2003, 1207;  Id., Inchieste preparatorie nei procedimenti di criminalità organizzata: una riedizione  dell’inquisitio generalis?, in Riv. it. dir. proc. pen., 1996, 568; Id., Procedibilità (condizioni di), in D. disc. pen., X, Torino, 1995, 42; Id., Art. 18 l. 8 agosto 1995, n. 332, in  Giostra G., Modifiche al codice di procedura penale. Nuovi diritti della difesa e riforma  della custodia cautelare, Padova, 1995, 251; Id., Aspetti processuali dell’autorizzazione a  procedere, Torino, 1994; Id., Atti e informazioni della autorità amministrativa nel processo penale, Milano, 1992; Id., Art. 346, in (a) Chiavario M., IV, 102; Orlandi R., Caprioli  F., Insolera G., La ricerca della notizia di reato da parte dell’accusatore, in Criminalia,  2011, 437; Paulesu P.P., Notizia di reato, in D. disc. pen., Agg. VI, Torino, 2011, 356;  Perrone D., Nuovi sviluppi nella lotta alla “violenza domestica”: ipotesi circostanziali e  modulazione della pena, in Leg. pen., 2014, 48; Pinardi R., Immunità procedurale garantita ai giudici della Corte costituzionale, in Orlandi R., Pugiotto A. (a cura di), Immunità  politiche e giustizia penale, Torino, 2005, 443; Pioletti G., Procedimento (istanza di), in  D. disc. pen., X, Torino, 1995, 74; Pioletti U., Il concetto di “scritto anonimo” è diverso e  più vasto di quello di “non sottoscritto”, in Riv. pen., 1935, 1214; Pisa P., Denuncia  omessa o ritardata, in D. disc. pen., III, Torino, 1989, 417; Pitton M., In tema di sottoscrizione dell’atto di querela spedita a mezzo posta o recapitata da un incaricato, in Cass.  pen., 1994, 1680; Pomanti P., Brevi note in tema di esercizio del diritto di querela da parte di un ente collettivo, in Cass. pen., 1995, 2636; Portigliatti Barbos M., Referto e denuncia, in D. disc. pen., XII, Torino, 1997, 37; Quattrocolo S., Deflazione e razionalizzazione  del sistema: la ricetta della tenuità dell’offesa, in Proc. pen. giust., 2015, fasc. 4, 159;  Ead., Esiguità del fatto e regole per l’esercizio dell’azione penale, Napoli, 2004; Relazione al progetto preliminare del codice di procedura penale, in Lex, 1988, suppl. n. 2 al n.  44 bis; Russo N., I registri del pubblico ministero: l’inaccettabile ambiguità delle iscrizioni a carico di “persona da identificare”, in Proc. pen. giust., 2011, fasc. 2, 82; Santalucia G., Il potere del pubblico ministero di ricerca delle notizie di reato tra principi costituzionali e legge processuale, in Riv. it. dir. proc. pen., 2002, 150; Saponaro L., Querela, in D. disc. pen., Agg. III, Torino, 2005, 1278; Sau S., Fatti non previsti dalla legge  come reato e archiviazione, in Riv. it. dir. proc. pen., 1992, 1168; Scaccianoce C., L’inazione del pubblico ministero, Milano, 2009; Scalfati A., I moduli introduttivi del giudizio,  in AA.VV., La competenza penale del giudice di pace, Assago, 2000, 99; Scaparone M.,  L’ordinamento giudiziario, Torino, 2012; (b) Scaparone M., I e II; (a) Scaparone M.;  Scomparin L., Il proscioglimento immediato nel sistema processuale penale, Torino,  2008; Selmi C., sub art. 6, Commento articolo per articolo l. 20 giugno 2003, n. 140, in  Leg. pen., 2004, 48; Tranchina G., Autorizzazione a procedere, in D. disc. pen., Agg. I,  Torino, 2000, 10; Id., Autorizzazione a procedere, in D. disc. pen., I, Torino, 1987, 377;  Varraso G., Immigrazione (dir. proc. pen.), in Enc. dir., Annali, III, Milano, 2010, 597;  Id., Chiusura e avviso di conclusione delle indagini preliminari, in Spangher G., III, 661;  Id., Il procedimento davanti al giudice di pace, Milano, 2006; Vicoli D., La “ragionevole  durata” delle indagini, Torino, 2012; Violante L., Controllo di legalità, in Cass. pen.,  2010, 879; Voena G.P., Atti, in (b) Conso G., Grevi V., Bargis M., 155; Id., Attività investigativa ed indagini preliminari, in AA.VV., Le nuove disposizioni sul processo penale,     Notizie di reato e condizioni di procedibilità 73   Padova, 1989, 27; Id., Via libera alle delazioni anonime?, in Giur. cost., 1975, 2130; Volpe G.P., Referto, in D. disc. pen., XII, Torino, 1997, 1; Zagrebelsky G., La riforma  dell’autorizzazione a procedere, in Corr. giur., 1994, 281; Zappulla A., La formazione  della notizia di reato. Condizioni, poteri ed effetti, Torino, 2012; Id., Le indagini per la  formazione della notitia criminis: il caso della perquisizione seguita da sequestro, in  Cass. pen., 1996, 1878.          Capitolo II Arresto, fermo e allontanamento d’urgenza  dalla casa familiare   di Giulia Mantovani   Sommario   1. Le misure precautelari nel quadro dei principi costituzionali. – 2. Le modalità d’individuazione  delle fattispecie che consentono l’esercizio del potere precautelare. – 3. L’arresto in flagranza. – 4. Il  potere di arresto: titolarità … – 5. … contenuto e natura … – 6. … tipologia. – 6.1. L’arresto obbligatorio in flagranza. – 6.1.1. Ambito di operatività: una selezione quoad poenam … – 6.1.2. … ed  ulteriori ipotesi di arresto obbligatorio. – 6.2. L’arresto discrezionale in flagranza. – 6.2.1. Ambito di  operatività: una selezione quoad poenam … – 6.2.2. … ed ulteriori ipotesi di arresto discrezionale. –  6.3. L’arresto facoltativo in flagranza. – 7. Potere di arresto e delitti perseguibili a querela. – 8.  L’arresto in flagranza “differita”. – 9. L’arresto fuori flagranza (cenni). – 10. Il fermo di indiziato di  delitto. – 11. I presupposti del fermo: gravi indizi di delitto … – 11.1. … e pericolo di fuga. – 12. Il  fermo successivo all’estinzione della custodia cautelare per motivi formali o per omesso interrogatorio di garanzia. – 13. Il potere di fermo: titolarità e modalità di esercizio. – 13.1. Il fermo d’iniziativa  della polizia giudiziaria. – 14. L’allontanamento d’urgenza dalla casa familiare. – 15. Cause ostative  all’esercizio del potere precautelare. – 16. Il procedimento successivo all’esecuzione di un arresto o  di un fermo: finalità e soggetti. – 17. I doveri di informazione della polizia giudiziaria: nei confronti  dell’arrestato o fermato e dei suoi familiari … – 17.1. … nei confronti del difensore … – 17.2. … e  nei confronti dell’ufficiale di polizia giudiziaria e del pubblico ministero. – 18. I doveri di documentazione della polizia giudiziaria. – 19. I doveri di consegna della polizia giudiziaria. – 20. Doveri e  poteri del pubblico ministero incidenti sulla difesa tecnica dell’arrestato o del fermato: designazione  del difensore d’ufficio e nomina dell’interprete. – 20.1. Il differimento del colloquio con il difensore. – 21. Prerogative del pubblico ministero in tema di collocazione dell’arrestato o del fermato. –  22. L’interrogatorio del pubblico ministero. – 23. Il potere-dovere di immediata liberazione  dell’arrestato o del fermato: presupposti. – 23.1. Titolarità. – 23.2. Conseguenze in tema di accesso  alla riparazione per ingiusta detenzione. – 23.3. Rapporti con la richiesta di convalida. – 24. Le richieste del pubblico ministero: la richiesta di convalida dell’arresto o del fermo … – 25. … e le richieste cautelari. – 25.1. L’ampliamento dell’area della coercizione cautelare. – 26. La discovery  degli atti che supportano le richieste del pubblico ministero. – 27. Il destinatario delle richieste del  pubblico ministero. – 28. Funzione, oggetto e natura del giudizio sulla convalida. – 29. La fissazione  dell’udienza di convalida. – 30. Lo svolgimento dell’udienza di convalida. – 30.1. La presenza facoltativa del pubblico ministero. – 30.2. La partecipazione necessaria del difensore. – 30.3. Il ruolo  dell’arrestato o del fermato. – 30.4. L’interrogatorio. – 30.4.1. L’interrogatorio del fermato e la reiterazione della misura cautelare a norma dell’art. 302. – 31. La decisione sulla convalida della misura precautelare. – 32. Il ricorso per cassazione contro l’ordinanza che decide sulla convalida. – 33. I  rapporti con la decisione in materia cautelare. – Bibliografia.     76 Giulia Mantovani   1. Le misure precautelari nel quadro dei principi costituzionali.   L’art. 13 comma 2 Cost. riserva il potere di restrizione della libertà personale  all’«autorità giudiziaria». Il comma successivo ammette interventi “sostitutivi”  da parte dell’«autorità di pubblica sicurezza», purché caratterizzati dalla provvisorietà: essi «devono essere comunicati entro quarantotto ore all’autorità giudiziaria e, se questa non li convalida nelle successive quarantotto ore, si intendono  revocati e restano privi di ogni effetto». Tali «provvedimenti provvisori» – si è  osservato – possono «consistere in interventi non solo privativi, ma anche soltanto  restrittivi della libertà personale», non ostando l’art. 13 comma 3 Cost. alla previsione legislativa di «un catalogo di misure […] analoghe a quelle attribuite all’autorità giudiziaria» 1. È pacifico che all’«autorità di pubblica sicurezza» sono riconducibili «tutti gli organi della polizia giudiziaria nell’esercizio delle loro tipiche funzioni post delictum» 2. Ma l’attuale codice di rito confina anche il potere di  restrizione della libertà personale del pubblico ministero nell’alveo dell’eccezione  alla regola, ricollegandovi effetti soltanto provvisori e subordinandolo alla convalida da parte del giudice 3. Senza dubbio «coerente con l’impostazione globalmente “accusatoria” della ricodificazione» 4, l’introduzione di una vera e propria riserva di giurisdizione soddisfa – quantomeno – «una significativa propensione del  sistema costituzionale per l’affidamento di quel potere al giudice» 5.   Alla luce dell’art. 13 comma 3 Cost., il legislatore ordinario è vincolato a circoscrivere l’esercizio “sostitutivo” del potere di restrizione della libertà personale  nell’ambito di «casi eccezionali di necessità ed urgenza», che deve indicare «tassativamente». Sotto il profilo dell’eccezionalità dell’iniziativa dell’«autorità di  pubblica sicurezza», da parte della Corte costituzionale si è affermato che essa «è  in re ipsa, vale a dire nel fatto in sé – previsto dal testo costituzionale – che gli  organi di polizia debbono provvedere in sostituzione dell’autorità giudiziaria» 6.  In verità, il requisito dell’eccezionalità parrebbe comunque portatore di un’esigenza selettiva, ossia della richiesta – al legislatore ordinario – di circoscrivere  tassativamente l’area di criminalità in rapporto alla quale si può ritenere ragionevole che si rinunci a subordinare la restrizione della libertà personale ad un previo  atto motivato dell’«autorità giudiziaria» 7. Sacrificio che, in ogni caso, ai sensi del                             1 L. Filippi, Ma l’arresto, 3549.  2 V. Grevi, Libertà, 78.  3 V. M. Chiavario, Libertà, 5.  4 M. Chiavario, Diritto processuale, 719.  5 V. Grevi, Libertà, 74.  6 C. cost., 14.7.1971, n. 173; v., altresì, C. cost., 20.4.1977, n. 64.   7 V. C. cost., 15.11.1989, n. 503, su cui si sofferma F. Caprioli, Presupposti, 411, nota 11.   Sull’«eccezionalità – nell’ottica del legislatore delegante – dell’istituto dell’arresto obbligatorio in flagranza», v. C. cost., 16.2.1993, n. 54.      Arresto, fermo e allontanamento d’urgenza dalla casa familiare 77   l’art. 13 comma 3 Cost., è ammissibile soltanto se il provvedimento restrittivo risulta necessario ed urgente, tanto da non permettere di attendere l’intervento di  quest’ultima. In dottrina si è autorevolmente rimarcato come «necessità ed urgenza» siano «concetti di relazione» 8, che qualificano il rapporto tra mezzo e fine.  Nel contesto dell’art. 13 comma 3 Cost., il mezzo s’identifica nei provvedimenti  restrittivi della libertà personale provvisoriamente adottati dall’«autorità di pubblica sicurezza». L’individuazione del fine deve obbligatoriamente collocarsi entro la cornice della Carta fondamentale 9. Per lungo tempo, tuttavia, la Corte costituzionale non ha preteso che il legislatore ordinario orientasse finalisticamente in  modo determinato le fattispecie legittimanti l’esercizio di un potere “sostitutivo”  in materia di restrizione della libertà personale 10 . Un deciso cambiamento –  com’è noto – si è registrato con la sentenza n. 223 del 2004 11, ove si è affermato  a chiare lettere che, «a norma dell’art. 13, terzo comma, Cost., all’autorità di polizia è consentito adottare provvedimenti provvisori restrittivi della libertà personale solo quando abbiano natura servente rispetto alla tutela di esigenze previste  dalla Costituzione, tra cui in primo luogo quelle connesse al perseguimento delle  finalità del processo penale, tali da giustificare, nel bilanciamento tra interessi meritevoli di tutela, il temporaneo sacrificio della libertà personale in vista dell’intervento dell’autorità giudiziaria». Se ne ricava l’indicazione, per il legislatore ordinario, di evitare la previsione di misure provvisoriamente restrittive della libertà  personale al di fuori dell’area della coercizione cautelare 12 (ma dovrebbe comunque ritenersi ammesso «che vi siano situazioni nelle quali la “precautela” – riconosciuta legittima in funzione dell’interruzione di un’attività criminosa anche non  particolarmente grave – sfugge poi ad ogni possibilità di “conversione” in misure  cautelari vere e proprie, o, quantomeno, in misure più stabilmente limitative della  libertà personale» 13). Se, poi, sia opportuna la previsione legislativa di ipotesi di  arresto al di fuori dell’ordinario ambito della coercizione cautelare, che tuttavia si  amplia proprio in virtù dell’arresto legittimamente eseguito (donde la possibilità  di uno sbocco per la precautela), è questione che meriterebbe una riflessione 14.   Per potersi giustificare nella suddetta chiave “servente”, i «provvedimenti provvisori» dell’«autorità di pubblica sicurezza», in ogni caso, dovrebbero altresì afferire a situazioni nelle quali le finalità dell’intervento restrittivo appaiano destinate  ad essere frustrate dall’attesa dell’«atto motivato dall’autorità giudiziaria». Da                               8 F. Caprioli, Presupposti, 412.  9 Cfr. Giul. Amato, Art. 13 Cost., 10 s.; F. Caprioli, Presupposti, 412 s.; L. Filippi, Ma   l’arresto, 3550; V. Grevi, Libertà, 89.  10 V., diffusamente, F. Caprioli, Presupposti, 414 ss.  11 C. cost., 15.7.2004, n. 223, commentata, fra gli altri, da S. Allegrezza, Incostituzionale,   4697; E. Calcagno, Permanenza illecita, 299; E. Gallucci, Illegittima la previsione, 3997.  12 Infra, 25.1.   13 V. M. Chiavario, La riforma, 152 s. Cfr., altresì, F. Viggiano, Cautele, 129.   14 Cfr. F. Caprioli, Presupposti, 421. Infra, 25.1.     78 Giulia Mantovani   quest’angolo visuale emergono significative perplessità in ordine al perdurante  automatismo dell’arresto obbligatorio in flagranza 15. Infatti, per quanto riguarda i  reati che vi sono soggetti quoad poenam, il «fatto della sorpresa in flagranza […],  seppure collegat[o] al parametro della gravità del reato, non basta ad assicurare il  rispetto dell’art. 13 comma 3 Cost.», in primo luogo proprio sotto il profilo dell’integrazione del presupposto della «necessità ed urgenza» della restrizione della  libertà personale 16. Né si può sostenere che ciascuna delle fattispecie ad oggi “qualitativamente” selezionate per essere sottoposte all’arresto obbligatorio in flagranza abbia struttura e connotazioni criminologiche tali da fondare ragionevolmente  una presunzione assoluta di necessità di un immediato intervento restrittivo 17.  Trattando invece di fattispecie di arresto discrezionale, la Corte costituzionale ha  sottolineato che resta «all’autorità di pubblica sicurezza di verificare la ricorrenza  in concreto della necessità ed urgenza dell’intervento», a fronte della descrizione  legislativa di situazioni tali «da prospettare come possibile la necessità del provvedimento» 18. Il Giudice delle leggi ha poi evidenziato che, nell’attuale ordinamento processuale penale, le ipotesi di arresto discrezionale richiedono «pur sempre la sussistenza, nei singoli casi concreti, dei presupposti ai quali l’art. 381,  quarto comma, subordina in via generale l’adozione di tale misura» («gravità del  fatto ovvero […] pericolosità del soggetto desunta dalla sua personalità o dalle  circostanze del fatto»); ed ha ulteriormente precisato che, «trattandosi di misura  precautelare provvisoria facoltativa, essa può essere adottata solo sulla ragionevole prognosi di una sua trasformazione ope iudicis in una misura cautelare più stabile» 19.   Nel prosieguo, un cenno verrà fatto anche all’arresto in flagranza “differita” ed  ai casi di arresto fuori flagranza: il primo non pacificamente conciliabile, quantomeno, con il requisito dell’urgenza dell’intervento restrittivo 20; i secondi censurabili tutte le volte in cui il legislatore «nulla precisa […] circa i criteri di esercizio                               15 V. F. Caprioli, Indagini, 552.  16 V. Grevi, Libertà, 91.  17 È nota la copiosa giurisprudenza costituzionale che ha contrastato il proliferare di pre sunzioni assolute alla base di provvedimenti limitativi della libertà personale, ribadendo che  esse «violano il principio di eguaglianza, se sono arbitrarie e irrazionali, cioè se non rispondono a dati di esperienza generalizzati, riassunti nella formula dell’id quod plerumque accidit»:  per tutte, C. cost., 21.7.2010, n. 265.    18 C. cost., 20.4.1977, n. 64; v. anche, con riferimento, in generale, alle «misure restrittive  della libertà personale emanate da autorità di pubblica sicurezza», C. cost., 4.12.2002, n. 512.   19 C. cost., 24.7.1996, n. 305, che è stata richiamata da Cass., Sez. V, 16.12.2005, Ralmondas, in Dir. pen. proc., 2006, 1105 (commentata da K. La Regina), per concludere che «il controllo di ragionevolezza del Giudice della convalida sull’uso del potere discrezionale» della  polizia giudiziaria «altro non è […] che il controllo sulla effettiva sussistenza delle condizioni  che eccezionalmente legittimano l’esercizio di tale potere e non può non investire altresì la  prognosi di una misura “stabile”, alla stregua dei criteri di cui all’art. 274».    20 Infra, 8.     Arresto, fermo e allontanamento d’urgenza dalla casa familiare 79   della relativa facoltà» o, comunque, descrive «situazioni nelle quali potrebbero  anche non sussistere gli estremi della necessità e dell’urgenza» 21.   2. Le modalità d’individuazione delle fattispecie che consentono l’esercizio  del potere precautelare.   La selezione legislativa delle fattispecie che consentono l’esercizio del potere  precautelare mira a circoscrivere a monte l’intervento restrittivo in assenza di un  previo atto giurisdizionale in ragione della gravità dell’illecito misurata dalla pena  stabilita dalla legge (criterio “quantitativo”) e/o in virtù della tipologia del reato  (criterio “qualitativo”). Il riferimento alla pena edittale esige l’individuazione dei  fattori rilevanti ai fini del computo. Provvede l’art. 379 attraverso un rinvio formale all’art. 278 22: dunque, contano gli stessi elementi che valgono a definire la  pena agli effetti dell’applicazione delle misure cautelari personali 23. Nella determinazione della «pena stabilita dalla legge per ciascun reato consumato o tentato», ove la sanzione della reclusione 24 sia espressamente prevista soltanto nel  minimo edittale e non anche nella misura massima, quest’ultima deve essere individuata in ventiquattro anni, secondo la regola generale dettata dall’art. 23 comma 1 c.p. 25. In giurisprudenza si è altresì escluso l’arresto in flagranza per delitti  tentati per i quali, ex art. 56 c.p., non risulti comminata una pena superiore nel  massimo a tre anni di reclusione 26.   L’art. 278 nega rilevanza alla continuazione, alla recidiva ed alle circostanze  del reato, eccettuate le «circostanze per le quali la legge stabilisce una pena di  specie diversa da quella ordinaria del reato e […] quelle ad effetto speciale», cui  si aggiungono l’aggravante della minorata difesa (art. 61 n. 5 c.p.) e l’attenuante  del danno patrimoniale o del lucro di speciale tenuità (art. 62 n. 4 c.p.): il computo  delle circostanze specificamente selezionate è finalizzato – invero non del tutto  coerentemente 27 – a garantire che vi sia proporzione tra il disvalore del fatto e la                               21 V. Grevi, Libertà, 99. Infra, 9.  22 Cfr. F. Vergine, Arresto, 399.   23 Sul ruolo dell’art. 278 nella materia cautelare v., diffusamente, F. Viggiano, Cautele, 83 ss.   24 C. cost., 7.6.1996, n. 188, ha precisato che gli artt. 280, 287, 380, 381 e 384, nel riferirsi   alla pena della reclusione, non escludono dal proprio ambito di operatività i casi di reati militari punibili con la reclusione militare.   25 V., ai fini della determinazione dei termini di durata massima della custodia cautelare,  Cass., Sez. Un., 24.4.2002, Fiorenti, in Cass. pen., 2002, 3358.   26 Cass., Sez. V, 7.2.2000, Conte, in Cass. pen., 2001, 1244.  27 Sulla difficoltà di individuare un fondamento coerente della selezione effettuata dal legi slatore nell’art. 278, cfr., in termini generali, A. De Caro, Presupposti, 94. Con specifico rife   80 Giulia Mantovani   portata del sacrificio imposto al soggetto con l’applicazione di una misura cautelare personale o precautelare 28.   Non molto risalente è l’intervento con cui le Sezioni Unite della Corte di cassazione si sono espressamente pronunciate sulla recidiva reiterata, escludendo  che se ne possa tener conto ai fini della determinazione della pena agli effetti dell’applicazione delle misure cautelari e precautelari 29.   3. L’arresto in flagranza.   La prima misura precautelare disciplinata dal codice di rito è l’arresto in flagranza 30. Tradizionalmente si articola la nozione di flagranza, ora delineata dall’art. 382, nello stato di flagranza c.d. “propria” e nello stato di flagranza c.d.  “impropria” (o “quasi-flagranza”) 31 . Requisiti comuni sono la contestualità  dell’intervento restrittivo rispetto alla percezione diretta, da parte di chi procede  all’arresto, dell’“appartenenza materiale” del fatto di reato al soggetto o di circostanze tipizzate dal legislatore in quanto altamente indizianti in ordine alla sussistenza di tale nesso 32, nonché la contiguità temporale di quell’intervento rispetto  al fatto illecito 33.                               rimento all’inserzione dell’aggravante di cui all’art. 61 numero 5 c.p. fra gli elementi rilevanti  per la determinazione della pena ai fini cautelari, in senso critico v., fra gli altri, F. Alonzi, Note, 89 s.; P. Sechi, sub art. 4, 399.    28 Cfr. E. Zappalà, V. Patané, Le misure, 334 s.   29 Cass., Sez. Un., 24.2.2011, Naccarato, CED, 2011/249482.  30 La misura precautelare dell’arresto in flagranza si caratterizza – sottolinea Cass., Sez.   Un., 24.11.2015, Ventrice, in www.cortedicassazione.it – per l’inscindibilità della «attività di  privazione della libertà personale» e della «deliberazione di chi esegue l’arresto (di esercitare  la relativa potestà)»: la precautela «consiste (e si esaurisce) nella sua materiale esecuzione,  perché è dalla legge prevista come essenzialmente attuosa».   31 Nel senso che «il sintagma “quasi flagranza” resta ormai privo di ogni valore giuridicoconcettuale e assume nella accezione corrente la funzione di espressione puramente indicativa»  del secondo e del terzo caso di flagranza descritti dal primo comma dell’art. 382, Cass., Sez.  Un., 24.11.2015, Ventrice, cit.   32  V. D. Negri, Fumus, 95 s. Cfr. Cass., Sez. VI, 21.10.2008, Manuguerra, CED,  2008/241918.   33 Cass., Sez. III, 17.6.2014, Pasceri, CED, 2014/260084, sostiene che, ai fini del riconoscimento della flagranza (o “quasi flagranza”), «il fatto percettivo dell’ufficiale di polizia giudiziaria […] può essere arricchito, se necessario, da conoscenze anteriori [come quelle tratte da  attività di intercettazione, pedinamento, osservazione e controllo], senza che in tal caso il fatto  percettivo perda di sostanza e di contestualità». Cfr., altresì, Cass., Sez. VI, 12.6.2013, Deplano, CED, 2013/257215.      Arresto, fermo e allontanamento d’urgenza dalla casa familiare 81   Nel caso della flagranza c.d. “propria”, è la percezione stessa della condotta  criminosa 34, ove sia raggiunta almeno la soglia del tentativo 35, a legittimare  l’arresto contestuale 36. Tuttavia, colui che coglie il soggetto nell’atto di commettere il reato, ma non lo blocca nello stesso momento, non perde per ciò soltanto il  potere di procedere all’arresto. Infatti, secondo quanto emerge dal primo comma   dell’art. 382, l’arresto resta consentito pure all’esito di un inseguimento, che – si  ammette in giurisprudenza – potrebbe anche protrarsi a lungo dopo il fatto di reato 37. Non mancano prese di posizione a favore della legittimità dell’intervento restrittivo nei confronti di persona colta nell’atto di commettere il reato, ma poi rintracciata soltanto dopo essere riuscita a dileguarsi, mentre colui che l’aveva vista  in azione continuava a cercarla senza soluzione di continuità: in tal caso, in verità,  l’arresto riguarda un individuo posto in relazione con l’illecito in quanto riconosciuto come colui che in precedenza è stato sorpreso nell’atto di commetterlo 38.  Diverso dal caso in cui è direttamente la polizia ad assistere alla commissione di  un reato (eventualmente mettendosi subito all’inseguimento del fuggitivo) è quello degli ufficiali o agenti che sopraggiungono allertati dalla vittima o da terzi. Le                               34 Cass., Sez. II, 6.7.2007, Di Benedetto, CED, 2007/237802, precisa che la percezione  dell’illecito rilevante ex art. 382, «oltre che di tipo visivo […], può essere anche di tipo uditivo  […], laddove il fatto reato sia commesso per mezzo del telefono o di altro sistema di comunicazione fonica».    35 Fra le altre, Cass., Sez. II, 10.11.2010, Califano, CED, 2010/249169. In dottrina, cfr. L.  Filippi, L’arresto, 280.    36 V. Cass., Sez. IV, 28.6.1996, Rasem, CED, 1996/205333. Per una lettura che aggira il requisito della percezione sensoriale della condotta criminosa in atto, appellandosi alla «certezza  interiore» della commissione dell’illecito, cfr. Cass., Sez. VI, 8.2.1993, Martino, CED, 1993/194519:  in senso critico, K. La Regina, L’udienza, 138 s. Puntualizza che «l’arresto deve essere considerato come avvenuto nella flagranza di reato qualora l’indagato venga colto nella commissione del  reato e trattenuto dalla polizia giudiziaria, non rilevando a tal fine la formalizzazione del verbale  dopo alcune ore», Cass., Sez. I, 10.5.2005, Cicconi, in Cass. pen., 2006, 3714.    37 Ammettono che l’inseguimento rilevante ex art. 382 possa protrarsi anche per un tempo  notevolmente lungo Cass., Sez. II, 15.5.1998, Barone, CED, 1999/212711; Cass., Sez. IV,  12.4.1995, Bianchi, CED, 1995/202108; Cass., Sez. VI, 28.11.1990, Innocenti, CED,  1991/186332. V., ora, Cass., Sez. Un., 24.11.2015, Ventrice, cit., secondo cui «la ratio della  previsione normativa dell’inseguimento risiede […] nella estensione della possibilità della esecuzione dell’arresto dell’autore del reato, in luogo diverso da quello di commissione del delitto  e dopo apprezzabile intervallo di tempo dalla relativa consumazione, nella ipotesi che il reo,  pur essendo stato scorto nell’atto della perpetrazione, sia riuscito a darsi alla fuga».     38 V. Cass., Sez. II, 15.5.1998, Barone, cit. Nel senso che l’inseguimento rilevante ex art.  382 è «da intendersi anche come attivazione di iniziative per il rintraccio, coi mezzi organizzativi e di comunicazione di cui è dotata la forza dell’ordine», di colui che la polizia ha colto  nell’atto di commettere il reato, cfr. Cass., Sez. V, 31.3.2010, Festa, CED, 2010/247248. Però,  cfr. altresì Cass., Sez. VI, 3.4.2012, Rotolo, CED, 2012/252872, che, ai fini dell’integrazione  del presupposto della flagranza “impropria”, esige che la persona sia riconducibile «all’illecito  sulla base della continuità del controllo, anche indiretto, eseguito da coloro i quali si pongano  al suo inseguimento»; inoltre, v. Cass., Sez. VI, 14.1.2004, Morabito, CED, 2004/228466.     82 Giulia Mantovani   Sezioni Unite della Corte di cassazione 39 hanno condivisibilmente escluso che il  concetto di inseguimento rilevante ex art. 382 possa estendersi fino a comprendere ogni attività di ricerca intrapresa subito dopo il reato e proseguita senza soluzione di continuità fino all’arresto 40, inclusa quella avviata semplicemente sulla  scorta delle informazioni raccolte  dalla polizia nell’immediatezza del fatto 41. In  tal caso l’arresto riguarderebbe, invero, un individuo posto in relazione con  l’illecito sulla base (della valutazione) delle informazioni fornite dalla vittima o  da terzi: risulterebbe così smarrita quella specificità di presupposti alla quale soprattutto è affidato il compito di contenere le iniziative della polizia privative della libertà personale in assenza di un previo atto giurisdizionale. Alla luce di quanto sostenuto dalle Sezioni Unite della Corte di cassazione, nemmeno la diretta  percezione di una fuga 42 già incominciata autorizza all’arresto chi non abbia personalmente colto, «in tutto o in parte», il «comportamento criminale […] nella attualità della sua concreta esplicazione»: infatti, «la mera fuga (già incoata) di taluno dal locus commissi delicti non permette (in difetto della denunzia degli  astanti) di inferire la reità del fuggitivo […]; e l’inseguimento, qualora sia intrapreso non immediatamente, bensì sulla scorta delle dichiarazioni acquisite dai testimoni, non corrisponde alla previsione dell’art. 382, comma 1, cod. proc. pen.,  in quanto la disposizione esige che l’indagato sia inseguito “subito dopo il rea                             39 Cass., Sez. Un., 24.11.2015, Ventrice, cit. In ossequio al principio di diritto enunciato   dalle Sezioni Unite, v. Cass., Sez. IV, 24.2.2016, Mhedby, in D&G, 1.4.2016, Cass., Sez. VI,  23.2.2016, Bassano, in www.cortedicassazione.it, Cass., Sez. V, 20.1.2016, Albano, CED,  2016/266166.    40 Cfr., in ordine ad un’ipotesi di arresto discrezionale, Cass., Sez. IV, 28.4.2011, C.F., in  Ind. pen., 2012, 541, con commento critico di G. Bellantoni.   41 In senso contrario alla posizione ora assunta dalle Sezioni Unite, v. Cass., Sez. VI,  12.4.2016, Baicu, CED, 2016/267127, Cass., Sez. V, 15.12.2015, in D&G, 25.2.2016, Cass.,  Sez. II, 3.7.2015, Isaia, in D&G, 5.11.2015, Cass., Sez. III, 6.5.2015, B.C.A., CED,  2015/263663, Cass., Sez. IV, 5.5.2015, Bellinati, in Guida dir., 2015, fasc. 40, 71, Cass., Sez.  II, 10.11.2010, Califano, cit., Cass., Sez. IV, 20.6.2006, Sali, CED, 2006/234816, Cass., Sez.  V, 7.6.1999, Giannatiempo, CED, 1999/214469, Cass., Sez. IV, 12.4.1995, Bianchi, cit.  L’indirizzo maggioritario già escludeva, invece, la legittimità dell’arresto di persona individuata al termine di ricerche iniziate subito dopo il fatto sulla base delle indicazioni raccolte dalla  polizia sopraggiunta quando la condotta criminosa non è più in corso. Tale orientamento riconosce, dunque, che le dichiarazioni della vittima o di altri non costituiscono un elemento idoneo a mantenere un determinato individuo in collegamento “materiale” con un illecito non più  in atto. Di recente, cfr. Cass., Sez. III, 24.6.2015, Amistà, CED, 2015/264734, Cass., Sez. VI,  14.10.2014, P., CED, 2014/260718, Cass., Sez. I, 3.10.2014, Quaresima, CED, 2014/260527,  Cass., Sez. VI, 3.4.2014, E.B., CED, 2014/259770, Cass., Sez. IV, 7.2.2013, Cecconi, CED,  2013/254966, Cass., Sez. VI, 3.4.2012, Rotolo, cit., Cass., Sez. III, 13.7.2011, Z., CED,  2011/250861, Cass., Sez. VI, 20.4.2010, R., CED, 2010/247379. Per un’ampia ricostruzione  del quadro giurisprudenziale prima dell’intervento delle Sezioni Unite, v. G. Bellantoni, Problematiche, 548 ss.; recentemente, A. Marandola, La perdurante (e gravosa) incertezza.    42  Sul tema cfr. K. La Regina, L’udienza, 145.     Arresto, fermo e allontanamento d’urgenza dalla casa familiare 83   to”». Dunque, con riguardo ai casi in cui la polizia intervenga  senza più cogliere  direttamente il comportamento criminoso, l’arresto è ancora possibile, ma soltanto  subordinatamente alla “sorpresa” del soggetto «con cose o tracce dalle quali  appaia che egli abbia commesso il reato immediatamente prima» (seconda  ipotesi di flagranza c.d. “impropria” ex art. 382 comma 1) 43. Un atteggiamento  rigoroso nella definizione della natura e dell’oggetto della percezione legittimante  l’arresto è necessario. Innanzitutto, l’arresto può sì aver luogo nonostante la mancata percezione del fatto criminoso, ma la presenza delle cose o tracce che lo giustifica deve essere colta direttamente dalla polizia 44. Inoltre, essa deve consentire  agli operanti di porre l’arrestato in collegamento con la perpetrazione dell’illecito  senza la mediazione di elementi di conoscenza ulteriori, neppure di natura confessoria 45. In ossequio alla predetta esigenza di rigore, poi, l’arresto dovrebbe ritenersi legittimo soltanto ove la presenza degli oggetti o dei segni rilevati non trovi  «ragionevoli spiegazioni alternative» alla commissione del reato da parte  dell’arrestato 46. Affinché l’intervento restrittivo sia legittimo, deve altresì esserci  contiguità cronologica con il fatto criminoso. Le cose o tracce, infatti, debbono  essere colte immediatamente dopo la perpetrazione dell’illecito 47, non necessariamente in seguito ad attività investigativa, ma anche in modo casuale 48. Al fine                               43  V. Cass., Sez. V, 3.7.2014, Ruggirello, CED, 2014/262097: «Il requisito della sorpresa   del reo con cose o tracce del reato non richiede la diretta percezione dei fatti da parte della polizia giudiziaria, né che la “sorpresa” non avvenga in maniera casuale, ma solo l’esistenza di  una stretta contiguità fra la commissione del fatto e la successiva sorpresa del presunto autore  di esso con le “cose” o le “tracce” del reato e dunque il susseguirsi, senza soluzione di continuità, della condotta del reo e dell’intervento degli operanti a seguito della percezione delle  cose o delle tracce».   44 V. Cass., Sez. IV, 16.9.2008, Olivieri, CED, 2008/241756, Cass., Sez. I, 11.12.1996,  Palmarini, CED, 1997/207085.   45 V., in particolare, Cass., Sez. I, 11.12.1996, Palmarini, cit. Cfr., inoltre, Cass., Sez. V,  17.2.2004, Piromallo, CED, 2004/227534, Cass., Sez. V, 21.6.1999, Carrozzino B., CED,  1999/214473. Le informazioni provenienti dalla persona offesa o da terzi potranno mettere gli  operanti sulle tracce di una certa persona, ma non costituire l’elemento che collega questa al fatto  criminoso, il nesso dovendo emergere dai dati materialmente percepiti dalla polizia: esclude che  gli abiti, per il solo fatto di corrispondere alla descrizione degli indumenti dell’aggressore fatta  dalla vittima, costituiscano cose o tracce legittimanti l’arresto di chi li indossa immediatamente  dopo il reato Cass., Sez. III, 13.7.2011, Z., cit.; diversamente, è stato ritenuto giustificato l’intervento restrittivo nei confronti di persona sorpresa con indumenti sporchi di fango e di sangue, in  quanto tracce idonee a far apparire il soggetto quale autore dell’omicidio appena consumato  (Cass., Sez. I, 17.11.1995, Ventra, CED, 1995/203166). Per il riconoscimento della legittimità  dell’arresto di persona sorpresa con la cosa di cui è stata denunciata l’illecita sottrazione v. Cass.,  Sez. IV, 10.11.2009, Leone, CED, 2010/246496, Cass., Sez. IV, 16.9.2008, Olivieri, cit.    46 Cfr. F. Caprioli, Indagini, 550.   47 V. Cass., Sez. IV, 12.4.1995, Bianchi, cit.  48 V. Cass., Sez. IV, 10.11.2009, Leone, cit.; Cass., Sez. IV, 16.9.2008, Olivieri, cit.; Cass.,   Sez. I, 11.12.1996, Palmarini, cit.      84 Giulia Mantovani   di individuare il limite oltre il quale l’arresto è precluso, nonostante la presenza di  cose o tracce manifestamente indizianti, il legislatore ha evitato di quantificare  rigidamente il tempo massimo che può trascorrere dal momento di commissione  del fatto 49: evidentemente, le interpretazioni più restrittive del parametro dell’“immediatezza” 50 finiscono per rendere del tutto marginale il potere d’arresto  della polizia sopraggiunta una volta allertata dalla vittima o da terzi.   4. Il potere di arresto: titolarità …   Nell’attuale assetto normativo, la titolarità del potere di arresto spetta sia agli  ufficiali che agli agenti di polizia giudiziaria 51. Con l’art. 214 disp. att. sono state abrogate le disposizioni di leggi o decreti che prevedevano «l’arresto o la cattura da parte di organi giudiziari che non esercitano funzioni penali» 52. Al pubblico  ministero è stato espressamente riconosciuto il potere-dovere di disporre l’arresto  quando un reato per il quale esso è previsto è commesso in udienza, purché non si  tratti di illecito concernente il contenuto della deposizione testimoniale: in tal caso, infatti, l’arresto in udienza è comunque precluso, a prescindere dalla pena edittale, per evitare che il testimone sia inopportunamente intimidito dall’incombere  di un potere restrittivo esercitabile nei suoi confronti (art. 476). Nonostante il silenzio serbato sul punto dalla legge-delega, l’attuale codice ha mantenuto la legittimazione all’arresto in flagranza in capo ai privati, non di rado i soli ad essere  presenti sul luogo del delitto. L’ambito entro cui può esplicarsi il potere restrittivo  di questi ultimi è quello dei delitti perseguibili d’ufficio per i quali la flagranza  rende obbligatorio l’arresto da parte della polizia giudiziaria (art. 383). Tale delimitazione tende a circoscrivere gli interventi restrittivi del privato entro l’area dei  reati di significativa gravità, segnando un confine che tuttavia, per il singolo, può  essere non agevole individuare con certezza.   Sotto il profilo della legittimazione all’arresto, le questioni di maggior rilievo  sono quelle concernenti i limiti della sfera d’intervento concessa al pubblico                               49  Fra le altre, Cass., Sez. II, 28.9.1998, Apice, CED, 1998/211654; Cass., Sez. I,   17.11.1995, Ventra, cit. Esclude che la locuzione «immediatamente prima» contenuta nell’art.  382 legittimi l’arresto quando fra la condotta criminosa e la percezione di cose o tracce altamente indizianti appaiono intercorse alcune ore Cass., Sez. IV, 17.11.1999, Matrisciano D.,  CED, 2000/215441; invece, nel senso della legittimità di un arresto effettuato poche ore dopo i  fatti, quando i carabinieri avevano sorpreso il soggetto con cose e tracce altamente indizianti,  cfr. Cass., Sez. I, 24.11.2011, Vinetti, CED, 2012/252915.   50 V. L. Filippi, L’arresto, 283; K. La Regina, L’udienza, 150.  51 Per un caso di annullamento dell’ordinanza di convalida di un arresto posto in essere da   un soggetto privo della qualifica di agente o ufficiale di polizia giudiziaria, v. Cass., Sez. II,  10.6.2015, Mancini, in Guida dir., 2015, fasc. 42, 79.    52 V. F. Casa, Flagranza, 520; M. Nunziata, Abrogato, 7 s.      Arresto, fermo e allontanamento d’urgenza dalla casa familiare 85   ministero e la compatibilità del potere riconosciuto ai privati con il quadro costituzionale di riferimento. Per quanto riguarda il primo aspetto, genera diffuse  perplessità un potere di disporre l’arresto circoscritto ai casi dei reati commessi in  udienza. Tale limite, infatti, sarebbe in contrasto con la posizione di sovraordinazione funzionale rispetto alla polizia giudiziaria riconosciuta al pubblico ministero nel nostro ordinamento. Renderebbe evidente l’incoerenza soprattutto  l’impossibilità, per il magistrato, di rimediare ad un’eventuale inerzia della polizia  nei casi di arresto obbligatorio 53. Tali perplessità sono da alcuni ritenute superabili  in virtù della necessaria interpretazione sistematica degli artt. 380 ss., che dovrebbero essere letti in connessione con gli artt. 55 comma 2 e 56 comma 1: converrebbe,  infatti, evitare la stravaganza, «non impost[a] da formule positive insuperabili», di  un pubblico ministero dotato di «poteri minori rispetto ai subordinati» 54. Stempera  comunque la questione il dato dell’assoluta prevalenza delle occasioni che si offrono alla polizia, piuttosto che al pubblico ministero, per cogliere la flagranza: dato,  questo, verosimilmente non ignorato dal legislatore delegante, che omise di menzionare il pubblico ministero fra i titolari del potere di arresto in flagranza, poi seguito dal legislatore delegato 55. A ciò si aggiunga che, seppure in ordine ad una fascia di reati più limitata rispetto a quella per cui è contemplato l’arresto, il pubblico  ministero che, nella sua veste istituzionale, si trovasse a cogliere una persona nello  stato descritto dall’art. 382 potrebbe fronteggiare un fondato pericolo di fuga del  soggetto disponendone il fermo a norma dell’art. 384 56. Tuttavia, la questione dei  limiti della sfera d’intervento concessa al pubblico ministero è pur sempre aperta.  Essa sembrerebbe prestarsi ad assumere rilievo pratico soprattutto in ordine ai casi  di flagranza “permanente” (art. 382 comma 2) 57 oppure “differita”.   Quanto alla titolarità del potere di arresto riconosciuta al privato, già sotto la  vigenza del codice Rocco la Corte costituzionale valutò la sua compatibilità con  l’art. 13 comma 3 Cost. 58. Il contrasto denunciato dal giudice rimettente fu escluso. Vigente il nuovo codice di rito, l’art. 383 è uscito indenne da un giudizio di  costituzionalità concernente presunte carenze, in ipotesi lesive dell’ultima subdirettiva dell’art. 2 n. 32 della legge-delega, nella disciplina della titolarità degli  adempimenti successivi alla consegna della persona arrestata da un privato 59.                               53 V., fra gli altri, D. Carcano, G. Izzo, Arresto, 7; M. Chiavario, La riforma, 147; L. Scom parin, Arresto, 246 s.  54 Così F. Cordero, Procedura, 492 s. Dello stesso avviso F. Caprioli, Indagini, 549; K. La   Regina, L’udienza, 136 s., con particolare riferimento ai «casi di flagranza “provocata”».   55 Cfr. M. Chiavario, La riforma, 146 s.; K. La Regina, L’udienza, 136; L. Scomparin, Ar resto, 246.   56 V. M. Chiavario, La riforma, 147.  57 Cfr. A. Masiello, Dubbi, 647 s.   58 C. cost., 10.6.1970, n. 89, con nota critica di E. D’Angelo, Sull’illegittimità, in Giur.   cost., 1970, 1120 ss.   59 V. C. cost., 20.11.1998, n. 374 (ord.).      86 Giulia Mantovani   5. … contenuto e natura …   L’esercizio del potere di arresto si traduce in un intervento implicante una  coartazione fisica della persona, posta nella custodia altrui e privata della libertà  di sottrarvisi 60. Quand’anche il contatto materiale tra il soggetto e la polizia giudiziaria nasca da un comportamento volontario del primo, nel momento in cui egli  non gode più della libertà di interromperlo deve considerarsi in stato di arresto 61.  Qualora la polizia intervenga allertata da un privato, se il secondo si è limitato ad  invitare la persona ad attendere l’arrivo della prima, l’arresto dovrà ritenersi operato dall’ufficiale o agente che – sopraggiunto – trattenga il soggetto, mentre la  condotta del privato sarà qualificabile come «semplice comportamento di denuncia consentito a ciascun cittadino in qualsiasi situazione di violazione di legge penale» e non nelle sole ipotesi di cui all’art. 383 62. Diversamente, la condotta del  privato integrerà gli estremi dell’arresto, e ne dovrà quindi rispettare i limiti di  applicabilità, quando sia in essa ravvisabile una «forma di coazione», come nelle  ipotesi di «accompagnamento coattivo del soggetto presso un ufficio di polizia» o  di «apprensione mediante esercizio della coazione previa dichiarazione dell’intento di eseguire l’arresto» 63. Il potere d’arresto non implica di per sé quello di  far uso delle armi. La sussistenza dei presupposti legittimanti l’arresto non consente, infatti, di utilizzare le armi al di là dei casi previsti dall’art. 53 c.p. 64.   6. … tipologia.   Gli artt. 379 ss. contemplano tre forme di esercizio del potere d’arresto: esso  può essere obbligatorio (art. 380), discrezionale (art. 381) oppure facoltativo  (art. 383) 65. Nei primi due casi la titolarità è della polizia giudiziaria. Cambia  semplicemente la modalità di valutazione dell’interesse pubblico all’intervento  restrittivo, la cui sussistenza rende comunque doverosa l’applicazione della precautela. Quanto all’arresto obbligatorio, la valutazione de qua è operata in astratto  dal legislatore; la discrezionalità dell’arresto, invece, implica che alla polizia giudiziaria sia lasciato un margine di apprezzamento in concreto circa la gravità del  fatto e la pericolosità del soggetto, quali parametri per valutare la sussistenza di  quell’interesse nel caso di specie. È «autenticamente facoltativo» l’arresto ad ope                             60 Cfr. Cass., Sez. VI, 20.11.2003, Buono, CED, 2004/229015.   61 Cfr. Cass., Sez. I, 17.11.1995, Ventra, cit. In dottrina, v. L. Filippi, L’arresto, 312.   62 Cass., Sez. V, 17.2.2005, Dobrin, CED, 2005/231223. V. F. Vergine, Arresto, 425 s.   63 Cass., Sez. IV, 15.12.1999, Maaroufi, CED, 2000/215450.  64 V. Cass., Sez. V, 22.4.1999, Traverso L.F., CED, 1999/213641.  65 Per tale tripartizione v., per tutti, F. Cordero, Procedura, 493 s.     Arresto, fermo e allontanamento d’urgenza dalla casa familiare 87   ra dei privati 66. A differenza della denuncia, che talvolta è obbligatoria (art. 333  comma 1), l’arresto ex art. 383 può sempre essere omesso dal comune cittadino,  pur sussistendone i presupposti 67. Tale regime è stabilito in considerazione dei  pericoli per l’incolumità fisica che un intervento del genere può comportare 68.   6.1. L’arresto obbligatorio in flagranza.  Nella flagranza (“propria” o “impropria”) di uno dei delitti individuati dall’art.   380, si procede, in assenza di un previo atto giurisdizionale, ad un intervento privativo della libertà personale che prescinde dall’accertamento in concreto della  pericolosità del soggetto, del quale la polizia giudiziaria non viene onerata. Terminata la breve vita concessa alla misura precautelare in conformità alla Costituzione, sarà un giudice a decidere se un’ulteriore restrizione dovrà avere luogo in  ragione della sussistenza di una o più esigenze cautelari, eventualmente oggetto di  una presunzione legale di carattere soltanto relativo. L’ottica del legislatore parrebbe, dunque, quella della predisposizione di un meccanismo di salvaguardia  ispirato al “principio di precauzione”: in presenza di una situazione altamente indiziante quale la flagranza, riferita a reati di particolare gravità, l’applicazione  della restrizione precede la verifica dell’effettiva ricorrenza di un pericolo nel caso specifico.   L’art. 380 definisce la fascia di reati per i quali è previsto l’arresto obbligatorio  in flagranza in ragione della gravità astratta dell’illecito, misurata dall’entità della  pena edittale (comma 1) oppure dalla natura dell’interesse tutelato o dalla combinazione di entrambi i parametri (comma 2). Quest’ultima soluzione 69 appare perlopiù opportuna qualora si ricorra ad un criterio “qualitativo” che individua un’ampia categoria di reati, per evitare che la precautela possa risultare obbligatoriamente applicabile anche in ipotesi che non consentono il ricorso ad una misura cautelare coercitiva.   6.1.1. Ambito di operatività: una selezione quoad poenam …  In ossequio all’art. 2 n. 32 lett. a della legge-delega, l’arresto obbligatorio in   flagranza è innanzitutto previsto per i delitti consumati o anche soltanto tentati  punibili con un’elevata pena detentiva: l’ergastolo oppure la reclusione non in                             66 F. Caprioli, Indagini, 552.  67 Cfr. F. Casa, Flagranza, 523; D. Lacchi, Arresto, 81; F. Vergine, Arresto, 425. Secondo   Cass., Sez. III, 11.7.1995, Pace, in Giust. pen., 1996, II, 504, l’art. 383 attribuirebbe al privato  un «diritto potestativo».    68 Al fine di spiegare la facoltatività dell’esercizio del potere di arresto spettante ai privati,  C. cost., 10.6.1970, n. 89, richiamò anche le possibili «ragioni di dubbio circa la sussistenza  dei requisiti […] necessari a legittimare l’arresto» ex art. 242 c.p.p. abr.    69 Sul ricorso ad una tecnica selettiva «mista» v. F. Vergine, Arresto, 405.      88 Giulia Mantovani   feriore nel minimo a cinque anni e nel massimo a venti (non presente nella leggedelega soltanto per una “svista”, il riferimento alla pena perpetua è stato inserito  dal legislatore delegato 70). Nel caso di mancata consumazione, la soglia sanzionatoria stabilita dall’art. 380 comma 1 deve essere raggiunta dalla pena specificamente stabilita dalla legge per il delitto tentato. Benché il limite normativamente  fissato potesse ritenersi di per sé sufficiente ad escludere i delitti colposi, il legislatore delegato ha preferito un’estromissione espressa 71.   6.1.2. … ed ulteriori ipotesi di arresto obbligatorio.  Il secondo comma dell’art. 380 estende l’area di operatività dell’arresto obbli gatorio ad ulteriori ipotesi di delitti flagranti non colposi. Anche per tale serie  di reati è espressamente previsto che, ai fini dell’arresto, è sufficiente il tentativo.  Tendenzialmente si tratta di fattispecie criminose punibili con una pena detentiva  inferiore alla soglia fissata nel primo comma. Tuttavia, non è escluso che nell’elenco nominativo compaiano delitti già compresi nella fascia di reati individuata in base al criterio “quantitativo”, soprattutto a seguito di sopravvenuti inasprimenti sanzionatori: si pensi, ad esempio, al reato di riduzione in schiavitù (art.  380 comma 2 lett. d). Peraltro, un’eventuale modifica di segno opposto, che mitigasse la pena, non avrebbe in sé ricadute in materia precautelare. L’inclusione  nell’elenco di cui all’art. 380 comma 2, infatti, sgancia l’operatività dell’arresto  obbligatorio in flagranza dal presupposto sanzionatorio.   Secondo l’art. 2 n. 32 lett. b della legge-delega, l’estensione dell’area di operatività dell’arresto obbligatorio oltre i limiti segnati dal criterio “quantitativo” doveva interessare le ipotesi di flagranza di «altri delitti predeterminati, avuto riguardo a speciali esigenze di tutela della collettività». È noto che, ai fini della  delimitazione del concetto di «esigenze di tutela della collettività», per il legislatore delegato costituì un punto di riferimento la sentenza n. 1 del 1980 della Corte  costituzionale 72. Tuttavia, il catalogo predisposto 73 non è andato esente da censure sotto il profilo della conformità alla direttiva impartita. La sentenza n. 54 del  1993 74 dichiarò l’art. 380 comma 2 lett. e in contrasto con l’art. 76 Cost. nella  parte in cui prevedeva l’arresto obbligatorio in flagranza per il delitto di furto,  aggravato dalla violenza sulle cose, ove concorresse la circostanza attenuante della speciale tenuità del danno arrecato. Lo scorporo di quest’ultima ipotesi è stato  poi recepito nel testo dell’art. 380 comma 2 lett. e in forza dell’art. 10 comma 1,                               70 V. L. D’Ambrosio, Art. 380, 369; L. Scomparin, Arresto, 235.   71 V. F. Vergine, Arresto, 403.  72 C. cost., 23.1.1980, n. 1.  73 Per una schematizzazione degli specifici obiettivi di tutela della collettività perseguiti dal   legislatore delegato attraverso le singole previsioni dell’art. 380 comma 2, v. L. D’Ambrosio,  Art. 380, 372 s.    74 C. cost., 16.2.1993, n. 54.     Arresto, fermo e allontanamento d’urgenza dalla casa familiare 89   legge 26.3.2001, n. 128. In quell’occasione la medesima circostanza attenuante fu  riconosciuta ostativa anche all’applicazione dell’arresto obbligatorio nella flagranza dei delitti di furto in abitazione e furto con strappo (art. 380 comma 2 lett.  e-bis) 75, contestualmente divenuti fattispecie autonome attraverso l’introduzione  dell’art. 624-bis c.p. Ciò vale ora anche per le ulteriori ipotesi di furto aggravato  ex art. 625 c.p. successivamente inserite nella lett. e dell’art. 380 comma 2.   L’ampliamento dell’area di operatività dell’arresto obbligatorio esprime  una tendenza generale in rapporto alle modifiche dell’art. 380 comma 2 succedutesi nel tempo. Innanzitutto si può ricordare l’introduzione del riferimento alle  «armi clandestine» nella lett. g, che venne operata già dall’art. 10 d.l. 13.5.1991,  n. 152, convertito nella legge 12.7.1991, n. 203: in quel caso si trattò in verità di  un’integrazione necessaria 76. Recentemente, hanno conosciuto un inasprimento  sanzionatorio e sono transitati dall’area dell’arresto discrezionale a quella dell’arresto obbligatorio i delitti di fabbricazione, detenzione o uso di documento di  identificazione falso previsti dall’art. 497-bis c.p. (art. 380 comma 2 lett. m-bis,  inserita in sede di conversione del d.l. 18.2.2015, n. 7). Da ultimo, l’elenco dei delitti per i quali è prescritto l’arresto obbligatorio in flagranza è stato arricchito  dall’inserimento dell’«omicidio colposo stradale previsto dall’articolo 589-bis,  secondo e terzo comma, del codice penale» (art. 380 comma 2 lett. m-quater, introdotta dall’art. 1 comma 5 lett. a, legge 23.3.2016, n. 41): innesto – si noterà –  che deroga al criterio selettivo generale della natura non meramente colposa dei  delitti flagranti che impongono l’applicazione della precautela 77. Negli anni intercorsi, modifiche legislative dirette ad una maggiore penetrazione dell’arresto obbligatorio in flagranza nell’area della criminalità mafiosa e terroristica si ebbero in occasione della recrudescenza di tali fenomeni a livello nazionale o internazionale. Esse hanno portato all’abbassamento del livello di gravità del reato richiesto ai fini dell’applicabilità della misura di cui all’art. 380 78. Riconducibile  all’esigenza di tutela da sviluppi criminosi lesivi delle condizioni di base della sicurezza collettiva appare, poi, l’innesto operato dall’art. 6 d.l. 26.4.1993, n. 122,  convertito nella legge 25.6.1993, n. 205: esso allungò l’elenco dei delitti di pro                             75 Per un commento alle modifiche apportate all’art. 380, fra gli altri, C. Bonzano, Le modifiche, 182 ss.; P. Sechi, sub art. 10, 438 ss.    76 V. L. Scomparin, Arresto, 236. L’art. 380 comma 2 lett. g, considerato in relazione  all’art. 5 ultimo comma legge 18.4.1975, n. 110 (nel testo precedente le modifiche apportate  dal d.lgs. 26.10.2010, n. 204), è stato oggetto di una questione di legittimità costituzionale sollevata in riferimento all’art. 3 Cost. Il giudice rimettente censurava la previsione dell’arresto  obbligatorio in flagranza in rapporto alle ipotesi di porto in luogo pubblico o aperto al pubblico  di una pluralità di armi giocattolo prive di tappo rosso incorporato nella canna. C. cost.,  8.6.1992, n. 260, ha risposto con una declaratoria di infondatezza della questione sollevata.   77  V. A. Bigiarini, Gli aspetti processuali, 450.  78 V. l’introduzione della lett. l-bis ad opera dell’art. 4 d.l. 8.6.1992, n. 306, conv. nella leg ge 7.8.1992, n. 356, nonché la modifica apportata alla lett. i dall’art. 13 d.l. 27.7.2005, n. 144,  conv. nella legge 31.7.2005, n. 155.     90 Giulia Mantovani   mozione, costituzione, direzione e organizzazione di associazioni vietate contenuto nella lett. l dell’art. 380 comma 2, includendovi il riferimento a quelle che  hanno tra i propri scopi l’incitamento alla discriminazione o alla violenza per motivi razziali, etnici, nazionali o religiosi. Tra il 1998 ed il 2012, le integrazioni apportate alla lett. d e l’introduzione della lett. d-bis e poi della lett. d-ter hanno significativamente arricchito la selezione “qualitativa” effettuata dall’art. 380 comma 2 con riferimento alla criminalità di matrice sessuale. Si può ritenere che tali  interventi si colleghino all’acquisita consapevolezza della direzione lesiva di tali  reati verso la libertà individuale. D’altra parte, l’allarme e lo speciale sentimento  di riprovazione che questo genere di criminalità suscita accresce l’insofferenza  dell’opinione pubblica nei confronti dei tempi della giustizia. Nella cronica lentezza dell’iter ordinario, l’attrazione nella sfera di operatività dell’arresto obbligatorio in flagranza mira a favorire percorsi “speciali” più rapidi per certi tipi di illeciti 79. In particolare, si tratta d’incentivare l’instaurazione del giudizio direttissimo. Infine, risale al d.l. 14.8.2013, n. 93, convertito nella legge 15.10.2013, n. 119,  l’inserimento, nel secondo comma dell’art. 380, della lett. l-ter, che si riferisce ai  delitti di maltrattamenti contro familiari e conviventi (art. 572 c.p.) e di atti  persecutori (art. 612-bis c.p.) 80.   Ipotesi di arresto obbligatorio in flagranza sono contemplate anche al di fuori  del codice. Sotto il profilo del trattamento processuale (oltre che sanzionatorio)  rappresenta un settore assai sensibile agli umori delle maggioranze politiche quello dell’immigrazione. Ad esso si riferisce l’art. 12 comma 4 t.u. immigrazione,  che prevede la misura in rapporto ai delitti di promozione, direzione, organizzazione, finanziamento o effettuazione del trasporto di persone ai fini dell’ingresso  illegale nel territorio statale. Nonostante l’esistenza di questa disposizione, il suo  contenuto precettivo è stato ripetuto nella lett. m-ter, inserita nel secondo comma  dell’art. 380 in sede di conversione del d.l. n. 7/2015 81.   6.2. L’arresto discrezionale in flagranza.  Nel caso dell’arresto in flagranza “facoltativo” o, meglio, discrezionale 82, la   privazione della libertà personale prescinde dalla previa emanazione di un atto                               79 Già con riferimento alle integrazioni apportate alla lett. d dell’art. 380 comma 2 dalla  legge 3.8.1998, n. 269, G. Spangher, Le norme, 1232; con riguardo alla “nuova” lett. d-bis, K.  La Regina, L’udienza, 159, A. Marandola, I profili, 954, S. Ruggeri, sub art. 2, 431 s.; da ultimo, in ordine alla lett. d-ter, M. Daniele, Un ulteriore, 69, che richiama l’art. 30 § 3 della Convenzione del Consiglio d’Europa per la protezione dei minori contro lo sfruttamento e l’abuso  sessuale (Lanzarote, 25.10.2007), ratificata dall’Italia con la legge 1.10.2012, n. 172.    80 Nella stessa occasione – su altro versante – è stata introdotta la lett. f-bis per l’ipotesi aggravata del delitto di ricettazione, contestualmente innestata nel secondo periodo dell’art. 648  comma 1 c.p.    81 Per l’inutilità dell’innesto v. Gius. Amato, Un intervento, 85.  82 V., per tutti, F. Cordero, Procedura, 495.     Arresto, fermo e allontanamento d’urgenza dalla casa familiare 91   giurisdizionale, ma non anche dall’accertamento in concreto della pericolosità  del soggetto, del quale viene onerata la polizia giudiziaria (art. 381 comma 4).  L’intervento restrittivo verrà eseguito nel singolo caso se e solo se giustificato «dalla gravità del fatto ovvero dalla pericolosità del soggetto desunta dalla sua personalità o dalle circostanze del fatto» (comma 4). In giurisprudenza, dalla formulazione legislativa si desume che, per applicare la misura, basta uno dei due presupposti 83. In verità, sembra che la gravità del fatto concreto sia stata individuata a priori  dal legislatore quale indice di pericolosità sufficiente ai fini dell’arresto in un’ottica  di semplificazione della verifica demandata alla polizia giudiziaria nell’immediatezza del fatto. Sussistendo tale presupposto, dunque, per la legittimità dell’intervento restrittivo non si potrà esigere che, nel caso di specie, siano rilevabili anche  altri e diversi indici di pericolosità 84. Per quanto concerne i criteri di valutazione  della gravità in concreto del fatto 85 o della pericolosità del soggetto altrimenti desumibile 86, s’invoca il ricorso agli indici di cui all’art. 133 c.p. 87. Esso, tuttavia, non  appare agevolmente praticabile 88 e non evita il manifestarsi di dubbi circa la puntuale osservanza dell’«esigenza di tassativa indicazione ex lege dei casi in cui è  consentita l’adozione dei provvedimenti provvisori» ex art. 13 comma 3 Cost. 89.   Anche la fascia di reati per i quali la flagranza (“propria” o “impropria”) legittima l’arresto discrezionale è individuata attraverso il criterio “quantitativo” nel  comma 1 dell’art. 381, mentre il primo capoverso si avvale del criterio “qualitativo”. Nell’ambito del medesimo articolo si segnala altresì – sul piano “qualitativo” – un’espressa esclusione dall’area degli illeciti suscettibili di condurre al                             83 V. Cass., Sez. V, 26.10.2015, Koraj, CED, 2016/265885, Cass., Sez. V, 1.10.2015, Duni sha, CED, 2016/266048, Cass., Sez. IV, 9.2.2012, D’Agostino, CED, 2012/253554, Cass., Sez.  I, 30.3.2006, Solimeno, CED, 2006/234259, Cass., Sez. I, 16.6.2004, Di Fiore, CED,  2004/228852, Cass., Sez. VI, 17.4.2003, Scarpelli, CED, 2003/225494.    84 Secondo L. D’Ambrosio, Art. 381, 383, nella prospettiva precautelare, «sembra […] coerente ritenere che il riferimento alla pericolosità riproduca, in concreto, l’esigenza cautelare di  cui all’art. 274.1 lett. c […], ed al tempo stesso affermare che quello alla gravità del fatto riproduce, per un verso ed in gran parte, le esigenze di cui all’art. 274.1 lett. a e b, qualificando  la gravità del fatto-reato nei suoi effetti […], e, per altro verso, caratterizza il fatto nella sua  interezza e non solo nella più limitata ottica in cui esso può rilevare in termini di valutazione  diretta della pericolosità del suo autore […]».    85 Mentre i criteri “quantitativo” e “qualitativo” utilizzati nel primo e nel secondo comma  dell’art. 381 “misurano” la gravità astratta del reato, i parametri indicati nel comma 4 sono  funzionali all’apprezzamento della gravità del fatto in concreto: v., fra gli altri, A. Ferraro, Arresto, 35 s.; K. La Regina, L’udienza, 168; F. Vergine, Arresto, 419.    86 Sull’idoneità dell’incensuratezza quale indice di non pericolosità del soggetto rilevante  ex art. 381 comma 4, in quanto «elemento noto, o immediatamente accertabile, da parte della  P.G.», v. Cass., Sez. I, 28.6.2000, Mao, CED, 2000/217166.    87 Sul punto v., fra gli altri, A. Ferraro, Arresto, 36; F. Vergine, Arresto, 419.   88 V. D. Negri, Fumus, 96 s.  89 Di recente, in tal senso, v. K. La Regina, L’udienza, 168.      92 Giulia Mantovani   l’arresto in flagranza, analoga a quella prevista dall’art. 476 comma 2. In tal senso  opera il comma 4-bis, ostativo all’«arresto della persona richiesta di fornire informazioni dalla polizia giudiziaria o dal pubblico ministero per reati concernenti  il contenuto delle informazioni o il rifiuto di fornirle» 90.   6.2.1. Ambito di operatività: una selezione quoad poenam …  L’art. 381 comma 1 fissa soglie sanzionatorie diverse per i delitti non colposi e   per quelli colposi così da consentire un accesso alla misura precautelare più contenuto  in rapporto ai secondi. Tale distinzione era assente nell’art. 2 n. 32 della legge-delega,  che si limitava a prevedere l’arresto discrezionale nella flagranza di «delitti punibili  con la reclusione superiore nel massimo a tre anni». Poiché il legislatore delegato non  fece altro che aumentare, per i reati colposi, lo scarto verso l’alto dal limite minimo  fissato dalla direttiva, sembra da escludere una violazione dell’art. 76 Cost. 91. Nello  specifico, l’art. 381 comma 1 prevede l’arresto discrezionale in «flagranza di un delitto non colposo, consumato o tentato, per il quale la legge stabilisce la pena della reclusione superiore nel massimo a tre anni ovvero di un delitto colposo per il quale la  legge stabilisce la pena della reclusione non inferiore nel massimo a cinque anni».   6.2.2. … ed ulteriori ipotesi di arresto discrezionale.  Il comma 2 dell’art. 381 92 tese ad attuare la parte dell’art. 2 n. 32 della legge delega che riferiva la misura anche ai casi di «delitti [flagranti] punibili con la reclusione non inferiore nel massimo a tre anni», purché «di particolare gravità» e  «tassativamente indicati». A differenza di quanto accade nel comma precedente  ed anche nell’art. 380, non si nomina il tentativo. Se ne è tratto che l’arresto sarebbe consentito soltanto nei confronti di chi è colto in flagranza di un delitto  consumato 93. In senso contrario si è osservato che la sufficienza del tentativo ai  fini dell’arresto deriverebbe, in via generale, dalla nozione stessa di stato di flagranza in senso “proprio” ex art. 382 94.                                90 Per un approfondimento sulle questioni sollevate dall’introduzione dell’art. 371-bis c.p.   in tema di arresto in flagranza, v. L. Scomparin, Arresto, 247 s.   91 Sulla «puntuale osservanza dei principi costituzionali in tema di poteri normativi del le gislatore delegato» solleva tuttavia qualche perplessità A. Ferraro, Arresto, 27 s.   92 Si ricordi che, a norma dell’art. 391 comma 5, «quando l’arresto è stato eseguito per uno   dei delitti indicati nell’articolo 381, comma 2, […] l’applicazione della misura [cautelare coercitiva] è disposta anche al di fuori dei limiti di pena previsti dagli articoli 274, comma 1, lettera  c), e 280»: infra, 25.1.   93 In dottrina v. A. Iazzetti, Arresto, 21; F. Vergine, Arresto, 410 s. In giurisprudenza escludono che l’art. 381 comma 2 si riferisca anche ai delitti tentati Cass., Sez. II, 5.10.2005,  Bugday, CED, 2005/232933; Cass., Sez. II, 14.12.1998, Cocchia, CED, 1999/212258.   94 In tal senso v. K. La Regina, L’udienza, 162 s.     Arresto, fermo e allontanamento d’urgenza dalla casa familiare 93   Di regola, il criterio “qualitativo” attrae nell’area di operatività dell’arresto  discrezionale fattispecie che non raggiungono la soglia sanzionatoria stabilita dal  comma precedente 95. Tuttavia, non sempre è così: l’elenco del primo capoverso  comprende anche reati già rientranti fra quelli individuati sulla base del parametro  “quantitativo”. Tale situazione può essere il frutto di interventi di modifica operati  sul codice penale 96. Inoltre, si registrano ipotesi in cui l’introduzione stessa nell’elenco nominativo è avvenuta nonostante l’appartenenza della fattispecie alla  fascia di reati già individuabile sulla base del criterio “quantitativo” 97. In questi  casi l’innesto non è stato operato per produrre effetti sul piano pratico 98 (fermo  restando che risulterebbe ostativo all’“automatica” caducazione del potere di arresto in flagranza qualora in futuro intervenisse un abbassamento della pena edittale  al di sotto della soglia fissata dal primo comma). La sua funzione è stata piuttosto  quella di dare maggiore “visibilità” a determinate linee d’indirizzo politico 99.   In linea generale, rispetto ai delitti per i quali l’arresto in flagranza è obbligatorio a norma dell’art. 380 comma 2, quelli menzionati nell’articolo seguente o tutelano interessi di rango inferiore o proteggono gli stessi beni ma da aggressioni  meno significative. Sulla base del criterio “qualitativo”, ipotesi in cui è praticabile  l’arresto discrezionale in flagranza a prescindere dalla pena edittale sono indivi                             95 Per un esempio di reato, sanzionato con una pena inferiore alla soglia fissata nell’art. 381   comma 1, in rapporto al quale è stata ritenuta non irragionevole la scelta legislativa di ammettere comunque l’arresto, v. C. cost., 24.7.1996, n. 305, sulle cui implicazioni si sofferma K. La  Regina, L’udienza, 380 ss.    96 È il caso dell’art. 319 c.p. (richiamato nell’art. 381 comma 2 lett. b), che attualmente punisce il pubblico ufficiale responsabile del reato di corruzione ivi contemplato con la reclusione da sei a dieci anni, che l’art. 321 c.p. estende al corruttore. V. F. Vergine, Arresto, 415.    97 Così è accaduto per i delitti previsti dall’art. 497-bis c.p., introdotti nella lett. m-bis  dall’art. 13 d.l. n. 144/2005, conv. nella legge n. 155/2005, sebbene punibili con pena già di  per sé idonea a legittimare l’arresto discrezionale (ora, comunque, i delitti in oggetto hanno  subito un inasprimento sanzionatorio e sono transitati nell’area dell’arresto obbligatorio ex art.  380 comma 2); per il delitto di falsa attestazione o dichiarazione ad un pubblico ufficiale sull’identità o su qualità personali proprie o altrui, inserito nella “nuova” lett. m-ter dall’art. 2 d.l.  23.5.2008, n. 92, conv. nella legge 24.7.2008, n. 125, contestualmente all’innalzamento della  pena per esso prevista nell’art. 495 c.p., elevata alla reclusione da uno a sei anni; per il delitto  di fraudolente alterazioni al fine d’impedire l’identificazione o l’accertamento di qualità personali, che quest’ultima riforma ha nel contempo introdotto nell’art. 495-ter c.p., sanzionandolo  con la reclusione da uno a sei anni, e pure nell’art. 381 comma 2 lett. m-quater; per il delitto di  lesioni colpose stradali gravi o gravissime previsto dall’art. 590-bis commi 2 e 3 c.p., inserito  nella lett. m-quinquies dall’art. 1 comma 5 lett. b legge n. 41/2016, punito con la reclusione da  tre a cinque anni o da quattro a sette anni a seconda che le lesioni cagionate siano gravi o gravissime.   98 Sulla superfluità dell’innesto della lett. m-bis, L. Cordì, sub art. 13, 545; G. Della Monica, Le nuove, 401; A. Scaglione, Il regime, 579. In ordine all’introduzione delle lett. m-ter e mquater, D. Manzione, sub art. 2, 150.    99 Cfr. K. La Regina, L’udienza, 166; F. Vergine, Arresto, 415.      94 Giulia Mantovani   duate anche al di fuori del codice di rito (v. gli artt. 189 comma 6 d.lgs.  30.4.1992, n. 285 [Codice della strada]; 8 comma 1-bis legge 13.12.1989, n. 401,  contro la violenza negli stadi; 6 comma 2 d.l. n. 122/1993, convertito nella legge  n. 205/1993, ove è attribuita alla polizia giudiziaria la “facoltà” di procedere  all’arresto in flagranza con riguardo a fattispecie meramente contravvenzionali).   6.3. L’arresto facoltativo in flagranza.  A norma dell’art. 383, la facoltà di arresto del privato sorge soltanto nella fla granza (“propria” o “impropria”) dei delitti perseguibili d’ufficio compresi  nell’art. 380. Poiché, ove eserciti il potere restrittivo attribuitogli dalla legge, il  quivis de populo «assume la veste di organo di polizia […] straordinario e temporaneo», la custodia materiale del soggetto arrestato non può che essere consentita  «limitatamente al tempo […] strettamente necessario ad operare la consegna […]  alla più vicina autorità» 100. Tale è il senso della locuzione «senza ritardo», utilizzata dall’art. 383 comma 2 al fine di indicare al privato il tempo che gli è concesso per eseguire la prescritta consegna dell’arrestato alla polizia giudiziaria  senza che la custodia si trasformi in un sequestro di persona 101. Il privato intervenuto deve consegnare «senza ritardo» alla polizia giudiziaria anche «le cose costituenti il corpo del reato», ossia «le cose sulle quali o mediante le quali il reato è  stato commesso nonché le cose che ne costituiscono il prodotto, il profitto o il  prezzo» (art. 253 comma 2). Tale prescrizione implica evidentemente il riconoscimento del potere di prendere e trattenere temporaneamente le medesime cose.  Tuttavia, «in assenza di una espressa assimilazione al custode di cose sequestrate», si è esclusa tale qualità in capo al privato che eserciti il potere de quo in ordine al corpo del reato 102. Pertanto, egli non potrà essere chiamato a rispondere dei  reati propri di quella figura. In rapporto alla condotta tenuta rispetto alle cose altrui, potrà incorrere però, in veste di pubblico ufficiale, nelle sanzioni previste per  i delitti di peculato (art. 314 c.p.) o di danneggiamento (artt. 635 e 61 n. 9 c.p.).   7. Potere di arresto e delitti perseguibili a querela.   L’appartenenza del reato flagrante alla categoria dei delitti perseguibili a querela esclude, di per sé, la titolarità del potere di arresto in capo ai privati. Ove  l’illecito rientri nel campo di operatività dell’arresto da parte della polizia giudiziaria, la mancanza della querela inibisce l’esercizio del potere nel caso concre                             100 V., vigente ancora il codice Rocco, C. cost., 10.6.1970, n. 89.  101 V. Cass., Sez. V, 4.5.1993, Di Stanislao, CED, 1993/195385. In dottrina cfr., di recente,   F. Vergine, Arresto, 430; cfr., altresì, L. D’Ambrosio, Art. 383, 395.   102 L. D’Ambrosio, Art. 383, 395 s.     Arresto, fermo e allontanamento d’urgenza dalla casa familiare 95   to. Il divieto vale sia qualora il reato flagrante appartenga al novero degli illeciti  di cui all’art. 380 sia ove rientri nella fascia delineata dall’articolo seguente. È  evidente, tuttavia, che la preclusione è destinata ad incidere soprattutto sull’arresto discrezionale, essendo la perseguibilità a querela tendenzialmente estranea ai  reati più gravi.   Per essere utile ai fini dell’arresto in flagranza, la querela deve essere proposta  all’operatore di polizia giudiziaria «presente nel luogo» (artt. 380 comma 3 e 381  comma 3): sarà dunque illegittimo l’arresto eseguito nella flagranza di un delitto  perseguibile a querela se questa sia stata successivamente proposta altrove, seppure  nello stesso giorno 103. In deroga alla disciplina ordinaria (art. 337), nella flagranza  di uno dei reati di cui agli artt. 380 o 381, la querela può essere proposta non soltanto ad un ufficiale ma anche ad un agente di polizia giudiziaria, mentre non è menzionato il pubblico ministero, tendenzialmente non presente nel luogo del fatto e di  regola escluso dalla titolarità del potere di arresto 104. Ai fini della legittimità dell’arresto è utile anche la querela proposta con dichiarazione resa oralmente, fermo  restando che non bastano un «annuncio» o una «riserva» di querela 105.   In caso di mancanza “sopravvenuta” della querela per remissione, l’arrestato  deve essere posto immediatamente in libertà: al riguardo si è osservato che ciò  dovrebbe avvenire anche se la remissione non è accettata 106.   8. L’arresto in flagranza “differita”.   A norma dell’art. 8 comma 1-ter legge n. 401/1989, «nei casi di cui al comma  1-bis, quando non è possibile procedere immediatamente all’arresto per ragioni di  sicurezza o incolumità pubblica, si considera comunque in stato di flagranza ai  sensi dell’articolo 382 del codice di procedura penale colui il quale, sulla base di  documentazione video fotografica dalla quale emerga inequivocabilmente il fatto,  ne risulta autore, sempre che l’arresto sia compiuto non oltre il tempo necessario  alla sua identificazione e, comunque, entro le quarantotto ore dal fatto». Si parla,  al riguardo, di flagranza “differita”. L’ambito (definito dal riferimento al comma 1-bis) è quello dei fenomeni criminosi che si verificano durante o in occasione  di manifestazioni sportive.   Nell’ottica del legislatore, la previsione de qua consentirebbe di ridurre il pericolo che, in un contesto normalmente affollato e concitato, vengano sottoposte a  restrizione persone estranee ai fatti 107. Tuttavia, in dottrina si è denunciato piutto                             103 Cass., Sez. III, 28.3.2012, Preziosi, CED, 2012/252381.   104 V. L. D’Ambrosio, Art. 380, 368, nota 3.  105 L. Filippi, L’arresto, 286.   106 In tal senso v. L. Filippi, L’arresto, 286.  107 Sul punto v. M.F. Cortesi, Gli istituti, 490 s.      96 Giulia Mantovani   sto un allargamento dei margini del potere di arresto di dubbia compatibilità con  l’art. 13 comma 3 Cost., a partire dall’angolo visuale dell’urgenza necessaria per  legittimare la provvisoria “sostituzione” dell’organo giurisdizionale nella materia  delle restrizioni della libertà personale 108. Meglio sarebbe stato – si è talvolta osservato – optare per il fermo di indiziato di delitto, in quanto strumento «di più  agevole adattamento alle particolarità dei contesti storico-fattuali considerati nella  legge 401/1989» 109.   In ogni caso, alla luce dell’ultimo comma del suddetto art. 8, l’efficacia delle  disposizioni di cui al comma 1-ter (ed al comma 1-quater 110) non risulta protratta  oltre il 30.6.2016.   9. L’arresto fuori flagranza (cenni).   Al di fuori del codice di procedura penale, non poche sono le disposizioni che  prevedono casi di arresto “anche fuori flagranza” 111. Rispetto alle ipotesi già  presenti prima dell’entrata in vigore dell’attuale codice di rito, con l’art. 230 disp.  att. trans. si stabilì che «le disposizioni dell’articolo 384 del codice [relative al  fermo di indiziato di delitto] si osservano anche quando leggi o decreti prevedono  […] l’arresto fuori dei casi di flagranza per delitti punibili con la reclusione superiore nel massimo a tre anni». Tale previsione, evidentemente, non riguarda le  ipotesi introdotte dopo l’entrata in vigore del “nuovo” codice, alcune di natura  obbligatoria, altre “facoltativa”. Alla prima categoria appartengono i casi di arresto “anche fuori flagranza” previsti dagli artt. 235 comma 3 e 312 comma 2 c.p.  (come sostituiti dal d.l. 23.5.2008, n. 92, convertito nella legge 24.7.2008, n. 125,                               108 Fra gli altri, recentemente, M.F. Cortesi, Gli istituti, 493; K. La Regina, L’udienza, 175  ss. Nel senso della manifesta infondatezza di una questione di legittimità, sub art. 13 comma 3  Cost., della previsione dell’arresto in flagranza “differita” (seppure con riguardo ad un testo  poi parzialmente modificato), v. Cass., Sez. VI, 18.4.2007, Dinoi, in Giur. it., 2008, 2040, con  nota di D. Perugia. Cfr., inoltre, Cass., Sez. VI, 16.12.2015, Mangiatordi, in D&G, 22.1.2016,  con nota di L. Piras: la Corte sottolinea che «l’arresto differito in tanto può ritenersi legittimo  in quanto siano richiamati i motivi che impongono, malgrado il superamento dello stato di flagranza o quasi flagranza, l’intervento per motivi di necessità o di urgenza e si operino a tal fine  dei riferimenti alla condizione di fatto che dimostri l’impossibilità di procedere all’arresto  nell’immediatezza per comprovate “ragioni di sicurezza o incolumità pubblica” e, nel contempo, alla persistenza di tali condizioni di pericolosità».   109 Così K. La Regina, L’udienza, 177.  110 Trattasi di disposizione concernente l’ampliamento dell’ordinario ambito della coerci zione cautelare in dipendenza dall’arresto legittimamente eseguito.  111 Si ricordi che, a norma dell’art. 391 comma 5, «quando l’arresto è stato eseguito […]   per uno dei delitti per i quali è consentito anche fuori dai casi di flagranza, l’applicazione della  misura [cautelare coercitiva] è disposta anche al di fuori dei limiti di pena previsti dagli articoli  274, comma 1, lettera c), e 280»: infra, 25.1.     Arresto, fermo e allontanamento d’urgenza dalla casa familiare 97   e poi modificati dalla legge 15.7.2009, n. 94), nonché dall’art. 13 comma 13-ter  d.lgs. 25.7.1998, n. 286 (comma aggiunto dalla legge 30.7.2002, n. 189, e poi sostituito dal d.l. 14.9.2004, n. 241, convertito nella legge 12.11.2004, n. 271), tutti  in materia di immigrazione. Alla seconda categoria sono riconducibili i casi di  arresto “anche fuori flagranza” per il delitto di evasione (art. 3 d.l. 13.5.1991, n.  152, convertito nella legge 12.7.1991, n. 203) ed alcune ipotesi previste dal “Codice delle leggi antimafia e delle misure di prevenzione” (artt. 71 comma 2, 75  commi 2 e 3, 76 comma 1 d.lgs. 6.9.2011, n. 159).   Com’è stato segnalato, l’arresto “fuori flagranza” «finisce per configurare una  misura che, non trovando alcun presupposto specificamente indicato dal legislatore, risulta lontana dall’arresto disciplinato dal codice» 112. Non agevole risulta superare i dubbi che si prospettano in ordine al rispetto del vincolo costituzionale al  mantenimento del potere d’arresto entro «casi eccezionali di necessità ed urgenza,  indicati tassativamente dalla legge» 113.   10. Il fermo di indiziato di delitto.   L’art. 384 traccia l’ambito entro cui è consentito il ricorso allo strumento precautelare del fermo, definisce i presupposti di applicazione della misura, individua i soggetti titolari del relativo potere. Si distingue nettamente la fattispecie di  accompagnamento e trattenimento presso gli uffici della polizia giudiziaria a fini  d’identificazione personale (art. 349). L’appartenenza all’area dei reati per i quali è contemplato il fermo ex art. 384 è determinata dalla pena edittale o dalla natura dell’illecito. Sotto il primo profilo vi rientrano i delitti puniti con l’ergastolo oppure con la reclusione non inferiore nel minimo a due anni e superiore nel massimo a sei anni. Dunque, il previo accertamento in concreto di un  pericolo di fuga e l’attribuzione – di regola – del potere restrittivo all’autorità giudiziaria consentono al fermo un ambito di operatività più ampio di quello riconosciuto all’arresto obbligatorio in flagranza. La sufficienza di un legame tra il destinatario della misura ed il fatto che può essere meno qualificato di quello offerto  dalla flagranza mantiene, invece, il fermo entro un’area più ristretta di quella per  la quale la cautela giurisdizionale può essere anticipata attraverso l’arresto discrezionale da parte della polizia giudiziaria. L’ambito di operatività del fermo di indiziato  di delitto coincide, tuttavia, con quello dell’arresto discrezionale in flagranza ex art.  381 per i soggetti destinatari delle misure di prevenzione personali applicate dall’autorità giudiziaria, secondo quanto stabilisce l’art. 77 del c.d. “Codice antima                             112 M. Chiavario, Diritto processuale, 739.  113 Cfr. già V. Grevi, Libertà, 99; recentemente, L. Filippi, Ma l’arresto, 3547 ss., critico   nei confronti del “salvataggio” dell’art. 9 legge 27.12.1956, n. 1423 (più volte modificato: oggi  v. l’art. 75 d.lgs. 6.9.2011, n. 159) da parte della Corte costituzionale (v. C. cost., 26.11.2009,  n. 313 (ord.); C. cost., 25.5.1989, n. 293 (ord.); C. cost., 20.4.1977, n. 64).      98 Giulia Mantovani   fia”. Indipendentemente dalla pena edittale, appartengono all’area dei reati per i quali è contemplato il fermo ex art. 384 i «delitt[i] concernent[i] le armi da guerra e  gli esplosivi». In virtù dell’art. 13 comma 3 lett. a d.l. n. 144/2005, convertito nella  legge n. 155/2005, un’ulteriore tipologia di illeciti è stata inserita nell’area dei reati  per cui è previsto il fermo: si tratta dei delitti commessi «per finalità di terrorismo,  anche internazionale, o di eversione dell’ordine democratico». In tale occasione,  il legislatore non ha “combinato” il criterio “qualitativo” con quello “quantitativo”,  che convivono, invece, nella lett. i dell’art. 380 comma 2 114.   L’art. 384 non qualifica in senso soggettivo i delitti in ordine ai quali è contemplato il fermo: se ne ricava l’applicabilità della misura anche in rapporto ai delitti colposi rientranti nella suddetta fascia di reati 115. Inoltre, l’assenza di un richiamo esplicito al delitto tentato non sembra implicarne l’esclusione dall’area  di operatività del fermo 116.   11. I presupposti del fermo: gravi indizi di delitto …   Affinché il fermo sia legittimo, innanzitutto la persona deve essere «gravemente indiziata di un delitto» per il quale l’applicazione della misura è prevista  dalla legge (art. 384 comma 1). L’operatività del fermo non è limitata all’eventualità della percezione diretta dei comportamenti, degli oggetti o dei segni che  collegano un determinato soggetto ad un fatto cronologicamente contiguo all’intervento restrittivo ex art. 382 117, ma vi si può ricorrere «anche fuori dei casi di  flagranza». Ai fini del fermo, sono necessari indizi aventi «quella stessa connotazione di gravità richiesta dall’art. 273 c.p.p. per l’applicazione di misure di coercizione personale» 118. Una differenza tra l’art. 273 e l’art. 384, tuttavia, si potrebbe rilevare, a rigore, nell’individuazione del punto di riferimento dei gravi indizi:  nel primo caso la «colpevolezza», nel secondo «un delitto» 119. Valorizza tale dif                             114 In senso critico v. R. Cantone, Le modifiche, 2519.   115 V. L. D’Ambrosio, Art. 384, 402.  116 In tal senso v., fra gli altri, L. D’Ambrosio, Art. 384, 402; A. Ferraro, Arresto, 45,   «quantomeno per quel che attiene ai delitti individuati in relazione alla pena edittale prevista»;  K. La Regina, L’udienza, 179.    117 Si è rilevato che, ricorrendo gli estremi di un fondato pericolo di fuga, l’arresto di una  persona sorpresa con cose o tracce che la collegano alla commissione di un reato commesso  non immediatamente prima deve essere ri-qualificato come fermo di p.g. e, in quanto tale,  convalidato: Cass., Sez. I, 7.6.2001, Mandalà, CED, 2001/219547.    118 Cass., Sez. I, 9.3.1992, Criscuolo, CED, 1992/191163. In dottrina, fra gli altri, F. Caprioli, Indagini, 553; P. Corso, Le misure, 355; L. D’Ambrosio, Art. 384, 403 s.; K. La Regina,  L’udienza, 179 s.; L. Scomparin, Arresto, 248 s.; F. Vergine, Arresto, 432.   119 Si riferiscono, comunque, alla necessaria presenza di gravi indizi di colpevolezza anche  ai fini della legittimità del fermo Cass., Sez. IV, 7.10.2003, Colangeli, CED, 2003/226731;     Arresto, fermo e allontanamento d’urgenza dalla casa familiare 99   ferenza la lettura secondo la quale, mentre i gravi indizi necessari per l’applicazione di una misura cautelare personale debbono necessariamente investire tutti  gli aspetti – oggettivi e soggettivi – della fattispecie criminosa, si potrebbe ritenere che, «per legittimare il fermo, […] i gravi indizi a carico di una persona abbiano a limitarsi agli aspetti materiali del fatto delittuoso (compresa, beninteso, la  sua commissione da parte di quella persona)» 120.   Infine, in dottrina si è osservato che, «pur non essendovi una espressa indicazione in tal senso nell’articolo 384 [...], non vi sono ragioni per non ritenere che il  fermo, disposto per delitto perseguibile a querela, debba considerarsi eseguito  fuori dei casi previsti dalla legge ove la querela non sia stata proposta» 121.   11.1. … e pericolo di fuga.  Affinché il fermo sia legittimo, non è sufficiente che il destinatario sia grave mente indiziato di un delitto per il quale l’applicazione della misura è prevista  dalla legge. È altresì necessaria la sussistenza di «specifici elementi che […] fanno ritenere fondato il pericolo di fuga» 122. Mentre, ai fini della legittimità dell’arresto, rileva una fuga in atto strettamente contigua al fatto criminoso, assunta  quale elemento altamente indiziante, nel caso del fermo la fuga è invece un evento temuto, che s’intende scongiurare. In virtù dell’innesto operato dall’art. 11  comma 1 legge 26.3.2001, n. 128, l’«impossibilità di identificare l’indiziato» è  ora espressamente nominata quale possibile indice di un pericolo di fuga dall’art.  384 comma 1. Di tale elemento bisogna tener conto ai fini del fermo, ma non c’è  una presunzione legale di esistenza di un fondato rischio di fuga dell’indiziato che  non possa essere identificato 123.   Significative sono le indicazioni giurisprudenziali circa la natura degli elementi da cui si può evincere il pericolo legittimante il fermo. Le Sezioni Unite della  Corte di cassazione hanno precisato la necessaria “specificità” degli elementi addotti nel senso della «capacità di personalizzazione», ravvisabile quando essi  s’indirizzano «proprio nei confronti di quel singolo individuo» che s’intende fer                            Cass., Sez. VI, 31.5.1993, De Rimini, CED, 1993/195259; Cass., Sez. I, 11.11.1991, Fornelli,  CED, 1991/188710.    120 M. Chiavario, Diritto processuale, 730.  121 Così D. Carcano, G. Izzo, Arresto, 54. Del resto, oltre all’art. 346, v., nel senso del l’inapplicabilità di una misura cautelare ai sensi dell’art. 273 comma 2 – la cui ratio è condivisa dall’art. 385 (infra, 15) – in difetto di una condizione di procedibilità, Cass., Sez. I,  9.5.1994, Tarek, CED, 1994/197879.     122 Nel senso che dal pericolo di fuga non si può prescindere neppure per il fermo ex art. 77  d.lgs. n. 159/2011 (c.d. Codice antimafia), v. Cass., Sez. VI, 23.11.2012, Ciociola, CED,  2013/254199, Cass., Sez. IV, 17.7.2012, Gancitano, CED, 2012/253234.    123 Cfr. Cass., Sez. II, 7.4.2010, Sambe Mamadou, CED, 2010/246917. Sul punto, in dottrina, R. Giovagnoli, Il fermo, 193; K. La Regina, L’udienza, 184; G. Piziali, L’adeguamento,  241; P. Sechi, sub art. 11, 444.     100 Giulia Mantovani   mare 124. Ne deriva non soltanto che il pericolo di fuga non può essere ravvisato  per il semplice fatto che un coindagato si è già sottratto alle investigazioni 125. In  termini più generali, se ne possono ricavare indicazioni assimilabili a quelle  emergenti dal requisito della concretezza che connota il pericolo di fuga rilevante  a fini cautelari ai sensi dell’art. 274 lett. b, ove è ora espressamente chiarito che  «le situazioni di concreto e attuale pericolo non possono essere desunte esclusivamente dalla gravità del titolo di reato per cui si procede» 126. Analogamente, per  quanto riguarda la precautela prevista dall’art. 384, in giurisprudenza si riconosce  che la sussistenza del pericolo di fuga non può essere affermata «sulla sola base  del titolo di reato in ordine al quale si indaga»: infatti, «quest’ultimo elemento costituisce limite della esperibilità del fermo […], non elemento che di per sé configuri la probabilità di fuga» 127. Affinché la misura possa ritenersi legittima, debbono essere addotti altri elementi, ossia comportamenti specifici del soggetto o  dati tratti dalla sua situazione concreta 128, non necessariamente tali «da poter fornire la prova diretta del progetto di fuga» 129. Non esclude la possibilità di ravvisare un pericolo di fuga dotato della richiesta concretezza – si è affermato – il «mero dato del radicamento esistenziale dell’indagato [straniero] in un determinato  contesto territoriale» 130. Gli elementi addotti debbono comunque dimostrare la  sussistenza di un pericolo di sottrazione alla giustizia «fondato», ossia reale,  effettivo, non immaginario e non soltanto congetturale. Non necessariamente il  rischio deve essere di particolare intensità, essendo sufficiente che i comporta                             124 Cass., Sez. Un., 11.5.1993, Maroni, in Giur. it., 1994, II, 7, con nota di G. De Roberto.   Nello stesso senso, di recente, Cass., Sez. II, 7.4.2010, Sambe Mamadou, cit.   125 V. Cass., Sez. II, 4.12.1997, Beatobe, CED, 1998/209594; Cass., Sez. VI, 31.5.1993, De   Rimini, cit.; Cass., Sez. I, 4.6.1991, Galasso, CED, 1991/188333.   126 V. già Cass., Sez. Un., 11.7.2001, Litteri, in Cass. pen., 2002, 41, con nota di M.L. di   Bitonto.  127  Cass., Sez. II, 7.4.2010, Sambe Mamadou, cit. Nello stesso senso, Cass., Sez. III,   18.12.2003, Failla, CED, 2004/228486; Cass., Sez. I, 9.6.1998, Stegani, CED, 1998/211022;  Cass., Sez. II, 4.12.1997, Beatobe, cit.; Cass., Sez. VI, 10.2.1994, Tatulli, CED, 1994/197946;  Cass., Sez. VI, 31.5.1993, De Rimini, cit.; Cass., Sez. I, 24.6.1992, Greco Tonegutti, CED,  1992/192215; Cass., Sez. I, 4.6.1991, Galasso, cit.    128 In dottrina v., fra gli altri, L. D’Ambrosio, Art. 384, 404.   129 Cass., Sez. I, 23.3.1994, Spangher, CED, 1994/197214.   130 Così Cass., Sez. IV, 21.4.2011, Janmoune, CED, 2011/251345. Con riguardo alla parti colare situazione di un militare statunitense in servizio presso la base di Aviano, la Corte di  cassazione affermò che, poiché «il concetto di fuga implica una deliberata decisione del singolo di sottrarsi agli accertamenti del giudice italiano», non si può desumere il relativo pericolo  «dalla possibilità che l’indagato sia destinatario di un provvedimento di trasferimento da parte  dell’autorità amministrativa straniera dalla quale dipende, provvedimento sul quale né l’autorità italiana, né lo stesso interessato ha la possibilità di incidere in alcun modo, a meno di non  ritenere che tale provvedimento possa essere emanato al fine specifico di determinare le condizioni della fuga» (Cass., Sez. I, 20.3.2004, Miller, CED, 2004/228889).      Arresto, fermo e allontanamento d’urgenza dalla casa familiare 101   menti della persona gravemente indiziata e/o la sua situazione concreta ne rendano la fuga ragionevolmente probabile 131.   In giurisprudenza si tende ad escludere che possano valere a fondare l’esistenza del pericolo di fuga richiesto dall’art. 384 il mero allontanamento dal luogo  del delitto e la momentanea irreperibilità che ne deriva 132. Peraltro, a far ritenere  sussistente il pericolo in oggetto non può essere, di per sé, la semplice conoscenza degli elementi emersi a suo carico da parte dell’interessato 133, la quale può  tuttavia concorrere a giustificare la misura in unione con altri elementi specifici,  diversi da un mero allontanamento dal luogo del delitto. Ai fini della legittimità  del fermo, rileva un’irreperibilità che si caratterizzi in concreto quale frutto di un  tentativo di sottrazione alle ricerche della polizia giudiziaria 134. Così può dirsi di  un’assenza prolungata dai luoghi di vita consueti che costringa la polizia ad una  non semplice attività di ricerca 135, senza che, peraltro, il mero deposito di un’istanza di audizione appaia sufficiente a far ritenere cessato il pericolo di fuga 136.   Se però l’irreperibilità si presenta nella specie come il risultato di una fuga già  consumata, ossia che ha ormai posto l’individuo al riparo dalle ricerche «in modo  sufficientemente sicuro per lui», il pubblico ministero parrebbe non poter più ricorrere al fermo, ma soltanto ad una richiesta di misura cautelare rivolta al giudice: infatti, l’art. 384 fa esclusivo riferimento al «pericolo di fuga», mentre l’art.  274 lett. b evoca anche l’ipotesi in cui il soggetto si sia già «dato alla fuga» 137.  D’altronde, con riguardo al caso del fermo disposto dal pubblico ministero e rimasto ineseguito poiché il destinatario ha consumato la fuga, le Sezioni Unite  della Corte di cassazione 138 hanno ravvisato il prodursi di una «immediata e definitiva caducazione del relativo decreto», essendo venuto a mancare il pericolo ri                             131 Cfr. Cass., Sez. I, 27.3.1991, Matina, in Cass. pen., 1992, 702, e, più recentemente,  Cass., Sez. I, 10.1.2006, Salaj, CED, 2006/234066. V., altresì, Cass., Sez. III, 18.12.2003, Failla, cit., ove si richiede «un rischio possibile se non probabile»; Cass., Sez. I, 9.6.1998, Stegani,  cit., ai fini della legittimità del fermo, evoca la sussistenza di una «rilevante probabilità che  l’indagato si dia alla fuga».    132 Diversamente, del resto, sotto il profilo in questione il fermo dovrebbe essere considerato legittimo «in tutti i casi in cui l’indagato non sia stato arrestato in flagranza ovvero il reato  venga accertato successivamente»: così Cass., Sez. I, 10.1.2006, Salaj, cit. Analogamente v.  Cass., Sez. III, 18.12.2003, Failla, cit.; Cass., Sez. II, 4.12.1997, Beatobe, cit.   133 V. Cass., Sez. I, 10.1.2006, Salaj, cit.; cfr., altresì, Cass., Sez. I, 24.6.1992, Greco Tonegutti, cit.   134 Cfr. Cass., Sez. I, 9.2.1998, Saetta, CED, 1998/209854.   135 V. Cass., Sez. II, 20.10.2011, Cerreto, CED, 2011/252048.   136 V. Cass., Sez. I, 22.12.1993, Puglisi, in Cass. pen., 1995, 3373 s., con osservazioni di M.   Colamussi.   137 Parrebbe accogliere la «tesi della non configurabilità del “pericolo di fuga”, ai fini di cui   all’art. 384 c.p.p., quando la fuga sia già avvenuta» Cass., Sez. I, 9.2.1998, Saetta, cit.; cfr.,  altresì, Cass., Sez. II, 20.10.2011, Cerreto, cit.    138 Cass., Sez. Un., 11.5.1993, Maroni, cit.      102 Giulia Mantovani   chiesto dall’art. 384. Verificandosi tale situazione, il pubblico ministero – si è  precisato – potrà richiedere al giudice di disporre una misura cautelare personale a  norma dell’art. 274 lett. b. È insito nella natura stessa del fermo che il pericolo  presupposto riguardi una fuga imminente, così da non consentire di attendere la  risposta del giudice ad una richiesta cautelare 139. L’eccezionalità – come sottolineano le Sezioni Unite – implica i caratteri della temporaneità e provvisorietà,  riferiti all’efficacia del provvedimento adottato dal pubblico ministero e non semplicemente alla restrizione della libertà personale che ne consegue là dove esso  trovi attuazione.   La caducazione del provvedimento di fermo non viene riconosciuta, invece,  nel caso di una presentazione spontanea che ponga termine all’irreperibilità di  chi, fino a quel momento, si è sottratto alle ricerche. Essa non osta all’esecuzione  della misura disposta dal pubblico ministero, restandovi la polizia tenuta anche  nei confronti del soggetto che ad essa si presenti spontaneamente 140.   12. Il fermo successivo all’estinzione della custodia cautelare per motivi  formali o per omesso interrogatorio di garanzia.   In ordine al fermo successivo alla caducazione della custodia cautelare per  ragioni “formali”, in giurisprudenza si ravvisano orientamenti contrastanti circa  la necessità o meno della previa liberazione effettiva del soggetto ai fini della  legittimità di un intervento ex art. 384 141, in particolare con riguardo al caso  dell’omessa tempestiva trasmissione degli atti di cui all’art. 309 comma 5 al  giudice del riesame. Una prima lettura censura il fermo nei confronti di persona  ancora ristretta, in quanto «provvedimento […] precostituito all’evidente fine di  eludere gli effetti della disposta liberazione» 142. In senso contrario si è osservato  che unica condizione di legittimità del fermo è la sussistenza dei presupposti  elencati nell’art. 384: lo status libertatis non vi è incluso, ma, d’altra parte, una                               139 Cass., Sez. Un., 11.5.1993, Maroni, cit., si riferisce alla necessità di un pericolo di fuga   «fondato ed imminente».   140 V. Cass., Sez. III, 18.12.2003, Failla, cit.; Cass., Sez. I, 28.3.1996, Aprovitala, CED,   1996/204540; Cass., Sez. II, 5.5.1994, Corazza, CED, 1994/197843; Cass., Sez. I, 22.12.1993,  Puglisi, cit. (M. Colamussi, nelle osservazioni che seguono, evoca l’art. 374 comma 3 ad ulteriore sostegno delle conclusioni raggiunte dalla Corte. Sul punto cfr., altresì, K. La Regina,  L’udienza, 183). Ovviamente, la circostanza che la presentazione spontanea non determini la  caducazione del fermo già emesso nei confronti del soggetto fino a quel momento sottrattosi  alle ricerche non esclude, invece, una tempestiva presa di contatto con la polizia o con il pubblico ministero dal novero degli elementi idonei a contraddire, in concreto, la sussistenza del  pericolo di fuga: v. Cass., Sez. I, 10.1.2006, Salaj, cit.; Cass., Sez. I, 9.6.1998, Stegani, cit.    141  Cfr. Cass., Sez. I, 23.5.2013, Lanza, cit.  142 Cass., Sez. VI, 25.11.1999, Modaffari, CED, 1999/215437.      Arresto, fermo e allontanamento d’urgenza dalla casa familiare 103   restrizione in procinto di cessare comunque non vale, di per sé, a fondare un concreto pericolo di fuga, ove manchino specifici elementi in tal senso 143. In ogni caso,  s’intuisce la facile tentazione di sostituire, di fatto, una fuga imminente con l’interruzione della custodia (in quanto tale) come evento da scongiurare attraverso il fermo: tuttavia, le modifiche apportate all’art. 309 comma 10 dalla legge 16.4.2015, n.  47, dovrebbero ora scoraggiare la diffusione di tale atteggiamento poco ortodosso,  considerato che l’ordinanza coercitiva caducata non può comunque essere rinnovata  «salve eccezionali esigenze cautelari specificamente motivate».   Qualora la custodia cautelare si estingua per l’omissione di un valido interrogatorio di garanzia entro il termine prescritto, non è pacifico se incida sulla  praticabilità del fermo l’art. 302, nella parte in cui subordina la possibilità di disporre nuovamente la misura al previo interrogatorio del soggetto da parte del  giudice. Secondo una prima interpretazione, ne deriverebbe l’illegittimità del  fermo disposto a seguito della caducazione della misura per gli stessi fatti e nei  confronti della medesima persona, in quanto fonte di una nuova restrizione della  libertà personale non preceduta dal prescritto interrogatorio 144. L’opposta tesi sostiene, invece, l’ammissibilità della precautela, affermando che la necessità di tale  adempimento preliminare è riferita dall’art. 302 al solo provvedimento restrittivo  del giudice 145.                               143 Cfr. Cass., Sez. II, 2.2.2005, Benboubaker, CED, 2005/231629.  144 In tal senso Cass., Sez. V, 6.7.1994, Cacciolla, in Cass. pen., 1995, 2971 ss., con nota di   N. Felli. La medesima pronuncia, tuttavia, giudicò comunque legittima la custodia cautelare in  carcere nuovamente disposta, ritenendo che l’art. 302 non esiga un interrogatorio a piede libero  e, dunque, sia soddisfatto anche ove lo stesso sia espletato nell’udienza di convalida (a prescindere dall’esito del giudizio sulla precautela); nel senso che «la misura potrà essere nuovamente disposta dopo che l’indiziato sia stato interrogato in stato di libertà e sempre che, tenuto  conto di quanto emerso nel corso dell’interrogatorio, ne ricorrano ancora i presupposti» v., però, Rel. prog. prel. c.p.p., 743. Secondo C. Beretta, Sul ripristino, 619, verificandosi l’eventualità considerata dall’art. 302, il pubblico ministero potrebbe legittimamente disporre il fermo – sussistendone gli ordinari presupposti – in attesa della decisione del giudice sulla richiesta di nuova misura cautelare, già presentata e già «seguita dalla convocazione dell’indagato  davanti allo stesso giudice e dallo svolgimento dell’interrogatorio, ovvero dalla mancata comparizione, senza giustificazione, dell’indagato».    145 V. Cass., Sez. IV, 24.5.2004, Ejili, in Cass. pen., 2005, 1642, con nota critica di F.  Alonzi (v. altresì il commento di F. Vergine, Estinzione, 265 ss.): in caso di caducazione della  custodia cautelare per nullità dell’interrogatorio di garanzia, si ritiene ammesso il fermo, «previa rimessione in libertà dell’indagato», escludendosi poi che possa «crearsi un rito ibrido per  consentire» l’espletamento dell’interrogatorio ex art. 302 in stato di libertà (infra, 30.4.1); analogamente v. Cass., Sez. IV, 25.5.2007, Shehu, CED, 2007/237235. Cfr., altresì, Cass., Sez.  VI, 2.7.2008, Makunja, CED, 2008/241404, che, ai fini del fermo, ritiene sufficiente che la  persona sia stata «rimessa formalmente in libertà» in virtù della caducazione della custodia  cautelare in carcere determinata dalla nullità dell’interrogatorio di garanzia; analogamente,  Cass., Sez. I, 13.3.2013, Djordjevic, CED, 2013/257012.      104 Giulia Mantovani   13. Il potere di fermo: titolarità e modalità di esercizio.   Il potere di disporre il fermo spetta al pubblico ministero 146. La polizia giudiziaria è tenuta a dare esecuzione al provvedimento del magistrato; soltanto in  via sussidiaria procede al fermo di propria iniziativa. Sotto il profilo temporale,  la collocazione della relativa disciplina nel titolo VI del libro V non ha talvolta  impedito di concludere che l’esercizio del potere di fermo da parte del pubblico  ministero non risulta normativamente confinato entro la fase delle indagini preliminari e, dunque, non appare precluso dopo la chiusura delle stesse 147. Sotto il  profilo locale, l’art. 386 comma 6 testimonia che l’esecuzione del fermo disposto  dal magistrato non subisce limiti territoriali legati alla ripartizione delle funzioni  di pubblico ministero tra i vari uffici presenti sul territorio nazionale: il pubblico  ministero che ha esercitato il potere di cui all’art. 384 comma 1, infatti, ben può  essere diverso da quello del luogo in cui il provvedimento viene eseguito 148. Sotto  il profilo formale, dall’art. 122 disp. att. si ricava che il fermo è disposto con decreto, che si ritiene debba essere motivato 149. La mancanza di motivazione, tuttavia, «non comport[erebbe] sanzioni di carattere processuale» 150. L’urgenza del  caso, inoltre, consentirebbe un «ordine rivolto alla polizia giudiziaria […] oralmente» 151. Sussistendo i presupposti di cui all’art. 384 comma 1, l’esercizio del  potere di fermo da parte del pubblico ministero è doveroso. Per loro natura, tuttavia, tali condizioni richiedono una verifica che apre significativi margini di discrezionalità 152. Circostanze particolari e ragioni specifiche possono consentire                               146 Secondo l’art. 3 comma 1 d.lgs. 20.2.2006, n. 106, «il fermo di indiziato di delitto disposto da un procuratore aggiunto o da un magistrato dell’ufficio deve essere assentito per iscritto  dal procuratore della Repubblica ovvero dal procuratore aggiunto o dal magistrato appositamente delegati ai sensi dell’articolo 1, comma 4», del medesimo testo normativo. Tuttavia, le  Sezioni Unite della Corte di cassazione hanno negato che il medesimo assenso, previsto dal  secondo comma dell’art. 3 d.lgs. n. 106/2006 anche per la richiesta di una misura cautelare, si  configuri «come condizione di ammissibilità» della stessa e «di validità della conseguente ordinanza cautelare del giudice»: Cass., Sez. Un., 22.1.2009, Novi, in Cass. pen., 2009, 4157,  con nota di M. Ceresa-Gastaldo.    147 V. Cass., Sez. I, 23.5.2013, Lanza, CED, 2013/256048, Cass., Sez. II, 20.12.2006, Bianco, CED, 2007/235815; in dottrina, F. Alonzi, Le attività, 173, nota 54. V., però, Rel. prog.  prel. c.p.p., 884, là dove definisce arresto e fermo quali «misure coercitive tipiche della fase  delle indagini preliminari».   148 Cfr. A. Ferraro, Arresto, 47; F. Vergine, Arresto, 435.  149 Sul punto, A. Ferraro, Arresto, 47 s.; K. La Regina, L’udienza, 186. In giurisprudenza,   sull’indicazione del fatto in ordine al quale il fermo è disposto, v. Cass., Sez. fer., 6.8.1991,  Padovano, in Cass. pen., 1992, 1281 ss.    150 D. Carcano, G. Izzo, Arresto, 32.  151 Cfr. Gius. Amato, M. D’Andria, Organizzazione, 264.  152 V. D. Carcano, G. Izzo, Arresto, 32; M. Chiavario, Diritto processuale, 731; A. Ferraro,   Arresto, 41, nota 62.      Arresto, fermo e allontanamento d’urgenza dalla casa familiare 105   al pubblico ministero di «ritardare l’esecuzione […] del fermo dell’indiziato di  delitto», com’è previsto per le ipotesi considerate dall’art. 9 comma 7 legge  16.3.2006, n. 146.   13.1. Il fermo d’iniziativa della polizia giudiziaria.  Ordinariamente investita della mera esecuzione del provvedimento con cui il   pubblico ministero dispone la precautela, soltanto in via sussidiaria la polizia giudiziaria è titolare del potere-dovere di procedere al fermo di propria iniziativa.  Più precisamente, essa è chiamata ad esercitare una funzione di supplenza del  pubblico ministero che, quando i presupposti del fermo si manifestano, non abbia  ancora assunto la direzione delle indagini (art. 384 comma 2) e, successivamente, a sostituirlo in situazioni di urgenza tali da impedire di attendere il suo  provvedimento (art. 384 comma 3). Sotto il primo profilo, in giurisprudenza si è  affermato che il potere-dovere di supplenza perdura anche dopo che la notizia di  reato è stata comunicata al pubblico ministero, fino a quando egli non «si sia attivato nell’esercizio concreto dei suoi poteri sulla polizia giudiziaria» 153. Successivamente all’assunzione della direzione delle indagini da parte del magistrato,  l’art. 384 comma 3 attribuisce rilevanza a conoscenze sopravvenute che denunciano alla polizia la necessità di un fermo immediato: se – e soltanto se – il pubblico ministero non può garantire un intervento sufficientemente tempestivo, il  legislatore incarica dell’intervento la polizia. Un fermo immediato è richiesto nel  caso in cui emergano «specifici elementi […] che rendano fondato il pericolo  che l’indiziato sia per darsi alla fuga» 154. Fra gli elementi rilevanti è ora espressamente richiamato «il possesso di documenti falsi», senza che, tuttavia, ne derivi  automaticamente la precautela 155. L’art. 384 comma 3 contempla il fermo in assenza di un provvedimento del pubblico ministero, che pure abbia già assunto la  direzione delle indagini, anche nel caso della sopravvenuta individuazione  dell’indiziato da parte della polizia giudiziaria. Com’è stato opportunamente osservato, «nonostante la non chiara formulazione letterale della norma», sembra  doversi ritenere che anche nei confronti di un indiziato neo-individuato il potere  di fermo della polizia giudiziaria sia legittimamente esercitabile a condizione che  risulti impossibile «attendere il provvedimento del pubblico ministero» 156, a fronte – parrebbe – del fondato pericolo che il soggetto sia per darsi alla fuga. Con riguardo all’ipotesi di un fermo effettuato dalla polizia di propria iniziativa dopo                               153 Così Cass., Sez. I, 24.6.1992, Greco Tonegutti, cit.  154 In giurisprudenza si è affermato che «è evidente […] la differenza tra il fondato pericolo   di fuga richiesto dai primi due commi dell’art. 384 […] ed il concetto espresso con i termini sia  per darsi alla fuga, che stanno ad indicare chi stia in concreto scappando»: Cass., Sez. V,  17.4.2001, Bove, CED, 2001/219474.   155 V. L. Cordì, sub art. 13, 548.   156 A. Ferraro, Arresto, 46.     106 Giulia Mantovani   che il pubblico ministero abbia già assunto la direzione delle indagini ed in assenza delle condizioni fissate nel comma 3 dell’art. 384, si è precisato che esso  «deve considerarsi come avvenuto fuori dei casi previsti dalla legge ed è, dunque,  insuscettibile di convalida» 157. Infine, si ricordi l’ipotesi speciale di fermo ad iniziativa della polizia giudiziaria, nei confronti «dell’imputato che […] stia per darsi alla fuga», prevista dall’art. 307 comma 4 in collegamento con la scarcerazione per decorrenza dei termini di durata della custodia cautelare: essa è disciplinata  dalle disposizioni sul fermo di indiziato di delitto, «in quanto compatibili».   14. L’allontanamento d’urgenza dalla casa familiare.   La misura precautelare dell’allontanamento d’urgenza dalla casa familiare  è prevista dall’art. 384-bis, introdotto dal d.l. n. 93/2013, convertito nella legge n.  119/2013 158. L’ambito di operatività è quello dei «delitti di cui all’articolo 282  bis, comma 6» 159. Del resto, l’intervento ex art. 384-bis si candida naturalmente  ad “anticipare”, in via d’urgenza, proprio la misura cautelare di cui all’art. 282bis, anche se – è stato rilevato – non è detto che non possa seguire una diversa  forma di coercizione, «soprattutto se il destinatario della misura pre-cautelare non  abbia osservato le prescrizioni» 160. I presupposti sono la flagranza (“propria” o  “impropria” 161) di uno dei citati delitti e – sotto il profilo della “necessità ed urgenza” dell’intervento – la sussistenza di «fondati motivi per ritenere che le condotte criminose possano essere reiterate ponendo in grave ed attuale pericolo la  vita o l’integrità fisica o psichica della persona offesa». Per fronteggiare tale rischio la misura prevista dall’art. 384-bis si articola nell’«allontanamento urgente  dalla casa familiare» 162, unito al divieto di avvicinamento «ai luoghi abitualmente frequentati dalla persona offesa». L’iniziativa spetta agli ufficiali ed agli agenti  di polizia giudiziaria, come accade per l’arresto. Tuttavia, diversamente da  quest’ultimo, l’intervento ex art. 384-bis deve essere previamente autorizzato                               157  Cass., Sez. V, 17.4.2001, Bove, cit.; Cass., Sez. V, 8.4.1992, Minchella, CED,  1992/189978. In dottrina, v. L. D’Ambrosio, Art. 384, 406.   158 V. l’art. 52 della Convenzione del Consiglio d’Europa sulla prevenzione e la lotta contro  la violenza nei confronti delle donne e la violenza domestica (Istanbul, 11.5.2011), ratificata  dall’Italia con la legge 27.6.2013, n. 77.   159  Recentemente v. Cass., Sez. VI, 10.11.2015, H., in DeJure.  160 Così C. Iasevoli, Pluralismo, 1398.  161 Per un caso di ritenuta insussistenza dello stato di “quasi flagranza”, v. Cass., Sez. VI,   14.1.2015, B.A., in DeJure.  162 Si ritiene «ragionevole […] che, così come nel caso della [corrispondente] misura caute lare, la prescrizione si esprima anche in un divieto di accedere all’abitazione senza autorizzazione», la quale in tal caso dovrebbe spettare al pubblico ministero (M. Chiavario, Diritto processuale, 741).     Arresto, fermo e allontanamento d’urgenza dalla casa familiare 107   dal pubblico ministero (in forma scritta oppure orale, ma con conferma per  iscritto, o per via telematica). In presenza dei suddetti presupposti, il legislatore ha  attribuito alla polizia giudiziaria la «facoltà» di ricorrere alla “nuova” precautela.  Peraltro, in virtù del rinvio alle disposizioni di cui all’art. 381 comma 3, ove si  tratti di delitto perseguibile a querela, la mancanza della stessa inibisce l’intervento ex art. 384-bis nel caso concreto, così come accade per l’esercizio del potere di arresto 163. È espressamente previsto che «della dichiarazione orale di querela si d[ia] atto nel verbale delle operazioni di allontanamento». Anche il ricorso  alla “nuova” precautela, inoltre, è vietato nei casi di cui all’art. 385 164. In rapporto  alla “facoltà” di cui all’art. 384-bis, il profilo più delicato appare l’assetto dei  rapporti con l’arresto in flagranza quando entrambe le misure siano applicabili.  Pare doveroso fare una distinzione a seconda che l’allontanamento urgente dalla  casa familiare concorra con l’arresto obbligatorio oppure discrezionale. Nella  prima ipotesi sembrerebbe dover prevalere la misura più gravosa: è questo il caso,  ad esempio, del soggetto colto nella flagranza del delitto di violenza sessuale previsto dall’art. 609-bis c.p. (evocato sia dall’art. 282-bis comma 6 sia dall’art. 380  comma 2 lett. d-bis). Nella seconda eventualità, invece, «la scelta […] presenta  sicuramente dei margini di discrezionalità, e andrà effettuata sulla base dei dati  concreti, tenendo conto, oltre che dei criteri indicati dall’art. 381 c. 4 per l’esercizio della facoltà di arresto […], anche della ratio di specifica tutela della persona offesa sottesa all’art. 384-bis»: così, ad esempio, sarà ove il soggetto venga  sorpreso nella flagranza di un’ipotesi di violenza sessuale «di minore gravità»  (per la quale è esclusa l’obbligatorietà dell’arresto) 165.   Infine, per quanto riguarda gli adempimenti successivi all’esecuzione della  misura, il legislatore ha inserito un rinvio alle disposizioni dettate in materia di  arresto e fermo «in quanto compatibili». Una particolarità si riscontra in ordine  agli obblighi d’informazione gravanti sulla polizia giudiziaria, che si arricchiscono. Nel caso di un intervento ex art. 384-bis, infatti, essi comprendono anche i  dati da fornire alla vittima a norma dell’art. 11 d.l. 23.2.2009, n. 11, convertito  nella legge 23.4.2009, n. 38 (e successive modificazioni), relativi ai «centri antiviolenza presenti sul territorio e, in particolare, nella zona di residenza della vittima» stessa, che con tali centri deve essere messa in contatto se lo richiede  espressamente. Inoltre, si può notare che, una volta adottata la “nuova” misura  precautelare, qualora non si opti per la convalida ed il contestuale giudizio direttissimo a causa del grave pregiudizio che ne verrebbe alle indagini, «la polizia  giudiziaria provvede comunque», entro le successive quarantotto ore, «alla citazione per l’udienza di convalida indicata dal pubblico ministero» (art. 449 comma  5 ultimo periodo).                               163 Supra, 7.  164 Infra, 15.  165 M. Chiavario, Diritto processuale, 742.     108 Giulia Mantovani   15. Cause ostative all’esercizio del potere precautelare.   L’art. 385 vieta l’arresto ed il fermo 166 «quando, tenuto conto delle circostanze del fatto, appare che questo è stato compiuto nell’adempimento di un dovere o nell’esercizio di una facoltà legittima ovvero in presenza di una causa di non  punibilità». Esso condivide la ratio dell’art. 273 comma 2, essendo finalizzato ad  impedire «inutili sacrifici della libertà personale» 167. Sebbene il testo dell’art. 385  sembri delineare una preclusione dai confini meno estesi, pare comunque consentito propugnarne l’operatività anche là dove il fatto appaia compiuto sussistendo  una causa di giustificazione diversa da quelle espressamente menzionate 168; parimenti, si sostiene che il giudice dovrebbe negare la convalida pure in presenza di  «fatti estintivi del reato o della pena e [del]l’incapacità d’intendere e di volere della persona in vinculis» 169.    16. Il procedimento successivo all’esecuzione di un arresto o di un fermo:  finalità e soggetti.   L’arresto ed il fermo condividono la disciplina dell’iter successivo all’esecuzione (richiamata anche dall’art. 384-bis, in quanto compatibile). Essa manifesta l’«intento del legislatore di esprimere in termini rigorosi la logica dell’eccezionalità che legittima costituzionalmente le misure pre-cautelari» 170 . Gli  adempimenti che segnano il passaggio da una fase all’altra del procedimento sono  regolati secondo una scansione temporale la cui inosservanza è sanzionata dalla  perdita di efficacia della misura. Il carattere interinale della restrizione è inoltre  accentuato dal potere-dovere di immediata liberazione che garantisce l’arrestato o  il fermato contro l’illegittimo protrarsi della misura sin dal primo stadio dell’iter,  in quanto attribuito già alla polizia giudiziaria (con la sola precisazione che deve  trattarsi di un ufficiale e non di un semplice agente). Ciascuna fase del procedimento che segue l’esecuzione della misura precautelare è governata da un soggetto diverso: la polizia giudiziaria, il pubblico ministero e, infine, il giudice per le  indagini preliminari. Mediante tale articolazione soggettiva si manifestano, nel                             166 V., altresì, l’art. 189 commi 8 e 8-bis d.lgs. 30.4.1992, n. 285 (Nuovo codice della strada): sul punto, F. Vergine, Arresto, 440.    167 K. La Regina, L’udienza, 188.  168 V. F. Caprioli, Indagini, 549.  169 D. Negri, Fumus, 97. Secondo F. Cordero, Procedura, 499, «l’art. 385 […] formula un   superfluo requisito negativo, vietando arresto o fermo rispetto ai fatti scriminati o semplicemente esenti da pena: vi manca un riferimento ai fatti estintivi del reato o della pena, ma sul  piano normativo non esistono differenze».   170 L. D’Ambrosio, Art. 386, 411.      Arresto, fermo e allontanamento d’urgenza dalla casa familiare 109   l’ambito in questione, due connotati fondamentali dell’attuale sistema processuale: l’individuazione, nel pubblico ministero, del dominus delle indagini preliminari (al quale viene rimessa la facoltà di interrogare l’arrestato o il fermato) e  la previsione della garanzia giurisdizionale in materia di libertà personale (che  esclude poteri di convalida in capo all’organo dell’investigazione) 171.   17. I doveri di informazione della polizia giudiziaria: nei confronti dell’arrestato o fermato e dei suoi familiari …   Il corredo di informazioni che «gli ufficiali e gli agenti di polizia giudiziaria  che hanno eseguito l’arresto o il fermo o hanno avuto in consegna l’arrestato»  debbono fornire al soggetto è stato molto arricchito dal d.lgs. 1.7.2014, n. 101  (che ha dato attuazione alla direttiva n. 2012/13/UE) 172. Già in precedenza l’art.  386 comma 1 prevedeva il pronto avvertimento «della facoltà di nominare un  difensore di fiducia», con inserimento dell’eventuale nomina nel verbale  d’arresto o di fermo 173; oggi a questo avviso se ne aggiungono numerosi altri, ripresi quasi alla lettera dalla citata direttiva europea 174. Le informazioni devono  essere contenute in «una comunicazione scritta, redatta in forma chiara e precisa»  e, se l’arrestato o fermato non conosce l’italiano, «tradotta in una lingua a lui  comprensibile». La consegna al soggetto della comunicazione scritta è provvisoriamente surrogata da un’informazione orale qualora la versione tradotta non sia  prontamente disponibile, ma dovrà comunque obbligatoriamente seguire «senza  ritardo» (art. 386 comma 1-bis) 175. Un’eventuale carenza informativa è rimediabi                             171 Sulle caratteristiche essenziali del procedimento successivo all’esecuzione di un arresto  o di un fermo, sintetizzate nel testo, v. L. D’Ambrosio, Art. 379, 356 ss.    172 Per un commento v. S. Ciampi, Diritto all’informazione, 1 ss.  173 In giurisprudenza, tuttavia, si è ritenuto che l’inosservanza di tale dovere non determini   alcuna forma di invalidità o di inefficacia dell’atto: v. Cass., Sez. VI, 25.6.2013, Louri Mohamed alias Rabhi Salah, CED, 2013/256555; Cass., Sez. IV, 13.6.2007, Zimmardi, CED,  2007/237471; Cass., Sez. II, 16.10.2003, Togni, CED, 2003/226920.    174 Su vantaggi e svantaggi di una pedissequa riproduzione di previsioni contenute nella direttiva 2012/13/UE, S. Ciampi, Diritto all’informazione, 21.   175 Prima dell’entrata in vigore dei decreti legislativi adottati in attuazione delle direttive  2010/64/UE e 2012/13/UE, in giurisprudenza si era escluso che già all’atto dell’arresto in flagranza di uno straniero non a conoscenza della lingua italiana si dovesse provvedere a farlo  assistere da un interprete (v. Cass., Sez. I, 19.9.2003, Aiyudubie, in Cass. pen., 2004, 3254,  nonché Cass., Sez. VI, 24.10.2013, Usifoh, CED, 2013/258322). Dopo l’entrata in vigore del  d.lgs. 4.3. 2014, n. 32, attuativo della prima direttiva menzionata, v. i dubbi interpretativi prospettati sul punto da A. Cocomello, A. Corbo, Novità, 6 s. Intervenuta altresì l’attuazione della  seconda direttiva (d.lgs. n. 101/2014), cfr. Cass., Sez. I, 8.10.2014, S., in Cass. pen., 2015,  1503 (con nota di A. Mari), che sembrerebbe propendere per il riconoscimento del diritto  all’interprete anche al momento dell’arresto o fermo.      110 Giulia Mantovani   le dal giudice, anche d’ufficio, nell’udienza di convalida (art. 391 comma 2) 176:  consente il controllo giurisdizionale la prescritta menzione, nel verbale di arresto  o fermo, dell’adempimento.   L’espresso avviso del diritto di informare i familiari dell’avvenuta restrizione  si raccorda a quanto già previsto dall’art. 387, che fa carico alla polizia di trasmettere «senza ritardo» la relativa notizia. Si tratta di un incombente funzionale  all’effettività del diritto di difesa 177 a fronte delle difficoltà indotte dallo stato detentivo 178. Infatti, alla nomina del difensore di fiducia può procedere un prossimo  congiunto, fino a quando non vi abbia provveduto il fermato o l’arrestato (art. 96  comma 3) 179. Ma l’avviso ex art. 387 è destinato, più ampiamente, ai familiari  (per definire quest’ultima categoria si è proposto di fare ricorso all’art. 199 180):  esso, infatti, è altresì diretto a scongiurare «un penoso stato di isolamento» ai  danni del ristretto 181.   L’avviso ai familiari è subordinato al consenso dell’arrestato o del fermato.  Non è richiesta l’osservanza di forme particolari 182. L’omissione non comporta  sanzioni processuali 183.   17.1. … nei confronti del difensore …  A norma dell’art. 386 comma 2, la polizia giudiziaria deve informare il difen sore – di fiducia o d’ufficio – dell’avvenuto arresto o fermo. Si è ritenuto escluso  l’onere di cercare o di rintracciare il difensore di fiducia oltre le indicazioni forni                             176 Sulle conseguenze di un eventuale difetto d’informazione nei confronti dell’arrestato o   del fermato, v. le considerazioni svolte da S. Ciampi, Diritto all’informazione, 19 s. (anche attraverso il richiamo dell’art. 8 della direttiva 2012/13/UE), con riferimento alla violazione degli analoghi adempimenti previsti sul fronte cautelare (artt. 293 e 294).    177 Sul carattere funzionale all’esercizio del diritto di difesa dell’avviso ex art. 387, v. L. Filippi, L’arresto, 310; K. La Regina, L’udienza, 189; L. Scomparin, Arresto, 257; F. Vergine,  Arresto, 458.    178 Si ricordi che, contro ingerenze indebite, l’art. 25 disp. att. trans. stabilisce che «costituisce grave infrazione disciplinare per gli ufficiali e gli agenti di polizia giudiziaria e per tutti i  dipendenti dell’amministrazione degli istituti di prevenzione e di pena dare consigli sulla scelta  del difensore di fiducia».   179 In tema v. F. Lupinu, La nomina del difensore, 99 ss. L’avviso dell’avvenuto arresto o  fermo dovrebbe dunque contenere anche la notizia della mancata nomina di un difensore di  fiducia da parte del diretto interessato (A. Ferraro, Arresto, 63).    180 In tal senso L. D’Ambrosio, Art. 387, 424.   181 L. D’Ambrosio, Art. 387, 422 s.; più recentemente cfr. F. Vergine, Arresto, 458.   182 V. A. Ferraro, Arresto, 63; L. Filippi, L’arresto, 310.   183 V. L. D’Ambrosio, Art. 387, 422; A. Ferraro, Arresto, 63; L. Scomparin, Arresto, 258;   F. Vergine, Arresto, 459. In giurisprudenza cfr. Cass., Sez. I, 20.2.1990, Di Biasi, in Cass.  pen., 1990, II, 94, con nota di G. Spangher, In tema, 282 s.     Arresto, fermo e allontanamento d’urgenza dalla casa familiare 111   te dall’arrestato o dal fermato 184. L’avviso deve essere dato «immediatamente».  Poiché «l’esecuzione dell’arresto si realizza con la materiale apprensione del soggetto» e non con la redazione del verbale, l’obbligo d’informazione deve essere  adempiuto sin dal primo momento 185. In ordine ai modi della comunicazione, in  giurisprudenza si è affermato che, in tema di arresto in flagranza, nessuna formalità  è prevista per l’informazione che gli ufficiali e gli agenti di polizia giudiziaria devono dare al difensore a norma dell’art. 386 comma 2 186. Quanto alle conseguenze  dell’omessa informazione al difensore dell’avvenuto arresto o fermo, si è più volte  concluso che «l’inosservanza dell’art. 386 c.p.p., comma 2, [...] non dà luogo ad alcuna nullità, perché nessuna norma la prevede» e, «d’altra parte, deve escludersi  che l’omissione possa essere ricondotta alla previsione dell’art. 178 c.p.p., lett. c),  poiché l’obbligo di informazione dell’arresto non attiene, in modo diretto, all’assistenza dell’imputato, e non incide, quindi, sul diritto di difesa, al cui esercizio è  finalizzato il successivo interrogatorio da parte del giudice competente per la convalida» 187. In dottrina tale orientamento genera diffuse perplessità 188. L’informazione  della quale si discute, infatti, «appare correlata con quanto previsto dall’art. 104  comma 2» 189: serve a consentire il colloquio con il difensore cui la persona sottoposta a restrizione precautelare ha diritto, di regola, «subito dopo l’arresto o il fermo».  Entro tale prospettiva, l’inosservanza del secondo comma dell’art. 386 sarebbe processualmente sanzionabile a norma degli artt. 178 lett. c e 180 190.                                184 In tal senso Cass., Sez. V, 2.2.1993, Costa, CED, 1993/193842. Cfr. Cass., Sez. V,   10.9.1991, Grieco, in Cass. pen., 1992, 2142, con nota di D. Carcano: vi si sostiene che l’art.  386 comma 2 non obbliga la polizia giudiziaria a rintracciare sempre «il difensore di fiducia  eventualmente nominato dalla persona arrestata o fermata, per informarlo dell’avvenuto arresto  o fermo, se detto difensore non sia stato reperito presso il suo studio o la sua abitazione e non  sia stato possibile avvisarlo altrimenti».    185 V. Cass., Sez. VI, 18.10.1996, Costa, in Cass. pen., 1998, 1124 s.  186 Cass., Sez. I, 19.12.1991, Oriunto, CED, 1992/189429. In senso critico v. L. Scomparin,   Arresto, 254.  187 Cass., Sez. VI, 6.5.2009, Spennati, CED, 2009/244679; analogamente, Cass., Sez. IV,   27.3.2014, Butnaru, CED, 2014/262234, Cass., Sez. VI, 25.6.2013, Louri Mohamed alias Rabhi  Salah, cit., Cass., Sez. IV, 13.6.2007, Zimmardi, cit., Cass., Sez. VI, 14.1.2000, Sljivic, CED,  2000/216513, Cass., Sez. I, 30.1.1992, Lucariello, CED, 1992/189223, Cass., Sez. I,  19.12.1991, Oriunto, cit., Cass., Sez. V, 10.9.1991, Grieco, cit., Cass., Sez. I, 20.2.1990, Di  Biasi, cit. Contra, g.i.p. Trib. Avezzano, 2.1.2012 (ord.), in Dir. pen. cont., 20.3.2012, con  nota adesiva di S. Venturini.    188 V. D. Carcano, Arresto, 2145; L. Filippi, L’arresto, 310; K. La Regina, L’udienza, 191;  L. Scomparin, Arresto, 254; G. Spangher, In tema, 282.   189 G. Spangher, In tema, 282.   190 Si precisa, comunque, che la nullità non riguarda «l’arresto o il fermo, per il quale la   legge espressamente indica specifiche cause di inefficacia [...], bensì l’udienza di convalida e  la decisione resa all’esito della stessa»: così D. Carcano, Arresto, 2145.     112 Giulia Mantovani   17.2. … e nei confronti dell’ufficiale di polizia giudiziaria e del pubblico  ministero.  Qualora ad eseguire la misura precautelare siano stati agenti di polizia giudi ziaria, gli adempimenti successivi comprendono l’immediata comunicazione dell’avvenuto arresto o fermo all’ufficiale competente in ordine all’eventuale liberazione del soggetto, non consentita ai semplici agenti (art. 120 disp. att.).   In ogni caso deve essere immediatamente informato il pubblico ministero  (art. 386 comma 1), anche ove la liberazione della persona sia stata disposta già  dall’ufficiale di polizia giudiziaria subito dopo l’arresto o il fermo 191. Se il destinatario della misura non ha nominato un difensore di fiducia, il magistrato dovrà  ricevere anche la richiesta di designarne uno d’ufficio 192. Il pubblico ministero  che la polizia deve contattare è quello del luogo dove l’arresto o il fermo è stato  eseguito. Tale previsione è in linea con l’individuazione del giudice competente  per la convalida nel giudice per le indagini preliminari del luogo di esecuzione  della misura, scelta che «si giustifica con l’opportunità di rendere quanto più rapido possibile l’intervento ed il controllo sull’iniziativa precautelare» 193. La notizia  dell’avvenuto arresto o fermo deve essere data al magistrato con immediatezza.  Per l’avviso non sono previste formalità cosicché si considera possibile, ad  esempio, una mera comunicazione telefonica. Infine, l’omessa o la ritardata informazione del magistrato non compare fra le cause d’inefficacia della misura ex  art. 386 comma 7 194.    18. I doveri di documentazione della polizia giudiziaria.   La redazione del verbale di arresto o di fermo «costituisce un adempimento  successivo» all’esecuzione della misura, «destinato a documentare le circostanze  dell’atto, al fine di consentire all’autorità giudiziaria l’esercizio dell’indispensabile controllo di legalità» 195. Non si richiede che essa avvenga immediatamente:  la polizia può provvedere anche alcune ore dopo la materiale apprensione del  soggetto, che segna comunque il momento dal quale decorre il termine di venti                             191 Sul punto v. L. D’Ambrosio, Art. 386, 415 s.   192 V. A. Ferraro, Arresto, 62. Inoltre, A. Cocomello, A. Corbo, Novità, 8, osservano: «Può   ragionevolmente ritenersi che nelle ipotesi di arresto o fermo effettuati dalla polizia giudiziaria,  la stessa debba informare immediatamente l’autorità giudiziaria ove si palesi, anche in dubbio,  una mancata conoscenza della lingua […] perché questa proceda al [relativo] accertamento e  nomini o deleghi la nomina di un interprete» (infra, 20).    193 K. La Regina, L’udienza, 192.  194 V. L. Filippi, L’arresto, 308.   195 Cass., Sez. VI, 18.10.1996, Costa, cit.      Arresto, fermo e allontanamento d’urgenza dalla casa familiare 113   quattro ore entro cui la persona deve essere posta a disposizione del pubblico ministero 196.    Il contenuto del verbale è stabilito nel comma 3 dell’art. 386 197. Sotto il profilo  della «enunciazione delle ragioni» all’origine dell’atto, occorre considerare la natura della specifica misura posta in esecuzione. Così, se nel caso di fermo disposto dal  pubblico ministero dovrebbe bastare l’«indicazione dell’esistenza di un “ordine”»  del magistrato 198, ove la polizia proceda invece ad un arresto ex art. 381 si renderà  necessario dar conto, oltre che della sussistenza della flagranza, anche della «gravità  del fatto ovvero d[e]lla pericolosità del soggetto desunta dalla sua personalità o dalle circostanze del fatto» 199. In quest’ultimo caso, comunque, nell’interpretazione  giurisprudenziale, alla doverosa esposizione delle ragioni che hanno determinato  l’atto è attribuito un contenuto descrittivo più che argomentativo/valutativo 200. Inoltre, del verbale non contenente l’enunciazione espressa delle ragioni giustificative  dell’arresto si è esclusa la nullità ex art. 178 201. Infine, si è ritenuta irrilevante la  mancata sottoscrizione da parte dell’indagato sottoposto alla restrizione 202.                               196 V. Cass., Sez. I, 10.5.2005, Cicconi, in Cass. pen., 2006, 3714.  197 L. D’Ambrosio, Art. 386, 416, precisa che il verbale «contiene inoltre i requisiti generali   dell’art. 136 quando compatibili». Prima della riforma dell’art. 143 operata dal d.lgs. n.  32/2014, Cass., Sez. I, 21.2.2001, Simander, in Dir. pen. proc., 2001, 874, negava che «il verbale di arresto risponda – nel sistema del codice – alle finalità di informativa e garanzia della  difesa, che ne renderebbero necessaria la traduzione» nel caso di soggetto che non conosce la  lingua italiana; cfr., altresì, Cass., Sez. VI, 24.10.2013, Usifoh, cit., nel senso che neppure la  direttiva 2010/64/UE (all’epoca non ancora attuata nell’ordinamento interno) richiede la traduzione scritta dei verbali d’arresto.   198 In tal senso A. Ferraro, Arresto, 68, nota 14.  199 Cfr. L. Filippi, L’arresto, 311.   200 Il «contesto descrittivo emergente dal verbale di arresto o dagli atti complementari» de ve essere idoneo a porre «il giudice della convalida [...] in grado di conoscere e sindacare le  ragioni che hanno orientato la polizia giudiziaria nell’esercizio della discrezionalità riconosciutale dall’art. 381 c.p.p., comma 4», non potendo altrimenti essere convalidata la misura: Cass.,  Sez. VI, 6.5.2009, Spennati, cit. Analogamente, Cass., Sez. V, 1.10.2015, Dunisha, cit.; Cass.,  Sez. II, 17.9.2003, Gueye, CED, 2003/227276; Cass., Sez. II, 16.12.1997, Giunta, CED,  1998/210597; Cass., Sez. VI, 21.12.1995, Filippello, in Riv. pen., 1996, 1139; Cass., Sez. VI,  24.4.1991, Orlando, in Foro it., 1992, II, 88, con osservazioni di E. Gironi. In altri termini, si  ritiene sufficiente un resoconto che consenta al giudice di «verificare se l’atto, in relazione alle  concrete circostanze di fatto quali si presentino alla polizia stessa, esprima una ragionevole valutazione dei presupposti indicati dall’art. 381»: Cass., Sez. VI, 11.12.2002, Fiorenza, CED,  2003/223962. Nello stesso senso, Cass., Sez. VI, 2.11.2005, Stojanovic, CED, 2006/233386;  Cass., Sez. VI, 17.4.2003, Scarpelli, CED, 2003/225494; Cass., Sez. VI, 11.12.2002, Pisciotto,  CED, 2003/224093; Cass., Sez. VI, 1.3.1994, Pascariello, in Cass. pen., 1995, 2579; Cass.,  Sez. VI, 4.6.1993, Brancati, CED, 1993/195517. Sull’orientamento giurisprudenziale in questione v., in dottrina, K. La Regina, L’udienza, 195; L. Scomparin, Arresto, 252.    201 V. Cass., Sez. V, 11.1.1993, Behar Abdel, in Cass. pen., 1994, 2488.   202 Cass., Sez. IV, 26.2.2009, Zangaro, CED, 2009/243962.     114 Giulia Mantovani   19. I doveri di consegna della polizia giudiziaria.   Il terzo comma dell’art. 386 pone a carico della polizia giudiziaria un duplice  dovere di consegna al pubblico ministero del luogo di esecuzione della misura:  trasmissione del verbale di arresto o di fermo e messa a disposizione dell’arrestato o del fermato. Il termine per l’una e per l’altra attività è, di regola, il  medesimo: ventiquattro ore dalla materiale apprensione della persona 203 . All’inosservanza del termine consegue la sopravvenuta inefficacia della misura  precautelare (art. 386 comma 7) 204, con conseguente liberazione immediata del  soggetto a norma dell’art. 389. Per il caso di fermo, il sesto comma dell’art. 386  prescrive che il relativo verbale sia trasmesso, oltre che al pubblico ministero del  luogo di esecuzione della misura, anche a quello che l’ha disposta, se diverso. La  trasmissione al magistrato che ha disposto il fermo, tuttavia, non parrebbe sottoposta al termine di ventiquattro ore, alla cui inosservanza è collegata la caducazione della precautela 205. In ogni caso, si è osservato che essa dovrebbe comunque avvenire con tempestività, così da mettere prontamente il destinatario in condizione di interrogare il fermato ex art. 388 e di disporne l’immediata liberazione  a norma dell’art. 389, qualora ve ne fossero i presupposti: entrambe le prerogative, infatti, non parrebbero appartenere in via esclusiva al pubblico ministero del  luogo di esecuzione della misura 206.   In forza del d.l. 1.7.2013, n. 78, convertito nella legge 9.8.2013, n. 94, è ora  espressamente consentito l’invio del verbale «anche per via telematica». In ogni  caso, in giurisprudenza si era già riconosciuto che la trasmissione può avvenire  con qualsiasi mezzo idoneo e, quindi, anche mediante telefax 207, purché sia effettuata per l’intero contenuto dell’atto, così da consentire al magistrato di controllare immediatamente la ritualità delle circostanze nelle quali la restrizione della libertà si è verificata 208. L’art. 386 comma 3 prevede che il pubblico ministero  possa autorizzare la polizia a posticipare la trasmissione del verbale oltre le ventiquattro ore dall’arresto o dal fermo. La dilazione non può comunque consentire  che l’adempimento del dovere abbia luogo al di là delle quarantotto ore dall’esecuzione della misura: questo, infatti, è il termine per la richiesta di convalida della                               203 V. Cass., Sez. IV, 27.3.2014, Butnaru, cit. (dovendosi comunque «escludere dal computo il tempo necessario per l’accertamento dell’identità del soggetto»); Cass., Sez. I, 10.5.2005,  Cicconi, cit.; Cass., Sez. III, 10.10.2003, Boschet, CED, 2003/227301 (secondo cui «nel computo di tale termine è compreso anche il trattenimento in commissariato»).    204 Cass., Sez. VI, 17.1.1990, Bertucci, CED, 1990/183465, ha escluso l’inefficacia dell’arresto ove la polizia abbia provveduto alla tempestiva trasmissione del relativo verbale, ma lo  stesso non sia stato ricevuto o trattenuto per disorganizzazione interna degli uffici destinatari.    205 In tal senso, L. D’Ambrosio, Art. 386, 416 s.; A. Ferraro, Arresto, 69 s.  206 V. L. D’Ambrosio,  Art. 388, 431, e Id., Art. 389, 435. Sul punto, infra, 22; 23.1.   207 Cass., Sez. VI, 3.12.2008, Vizzari, CED, 2009/243056.  208 Cass., Sez. VI, 21.12.1992, Mancini, CED, 1993/192967.     Arresto, fermo e allontanamento d’urgenza dalla casa familiare 115   precautela, che deve essere trasmessa al giudice per le indagini preliminari accompagnata, fra l’altro, dal verbale di arresto o di fermo (art. 122 disp. att.  trans.) 209. In giurisprudenza 210 si è precisato che presupposti della dilazione sono  specifiche circostanze di fatto, di tempo e di luogo tali da rendere impossibile o  oggettivamente difficoltosa la trasmissione del verbale entro il termine ordinario  nel caso concreto; non possono rientrarvi modalità organizzative o orari degli uffici giudiziari, che debbono conformarsi alle esigenze delle funzioni svolte. La  necessità di consentire una verifica circa le ragioni della dilazione ed il rigoroso  rispetto del maggiore termine eventualmente concesso per la trasmissione del  verbale parrebbe richiedere la forma scritta dell’autorizzazione data dal pubblico  ministero. Tuttavia, in giurisprudenza si registrano posizioni di segno diverso, favorevoli all’oralità, con annotazione ex art. 373, comunque priva, ove mancante,  di conseguenze processuali 211. Anche l’inosservanza del termine prorogato comporta la caducazione della misura 212.   Originariamente identificata con la trasmissione del verbale di arresto o di  fermo, sin dall’intervento riformatore operato con il d.lgs. 14.1.1991, n. 12, la  messa a disposizione dell’arrestato o del fermato si attua mediante la sua  «conduzione nella casa circondariale [o mandamentale]» 213 del luogo di esecuzione della misura 214 (art. 386 comma 4). Ai fini della verifica circa il rispetto  del termine prescritto per tale adempimento, l’art. 122 disp. att. esige che la richiesta di convalida inoltrata al giudice sia accompagnata, fra l’altro, da «copia  della documentazione attestante che l’arrestato o il fermato è stato tempestivamente condotto nel luogo di custodia». In giurisprudenza si è tuttavia ritenuta non  necessaria una specifica attestazione circa la tempestiva conduzione in carcere del  soggetto, utilmente deducibile, ad esempio, dal verbale di elezione di domicilio  formato nell’ufficio matricola dell’istituto 215. In virtù dell’art. 558, nel caso di ar                             209 In dottrina v. A. Ferraro, Arresto, 66; K. La Regina, L’udienza, 196; F. Vergine, Arresto, 457.   210 V. Cass., Sez. I, 14.10.2011, Nuzzaci, CED, 2011/251551; Cass., Sez. VI, 8.5.2003, Pa dovan, CED, 2003/225720.  211 V. Cass., Sez. V, 12.7.1991, Barlera, CED, 1991/187919-187920-187921. Più recente mente cfr. Cass., Sez. IV, 9.2.2012, D’Agostino, cit., Cass., Sez. II, 28.5.2008, M.L., in Dir.  pen. proc., 2008, 1108.    212 Cfr. A. Ferraro, Arresto, 66 s.  213 A norma dell’art. 60 comma 1 o.p., «gli istituti di custodia cautelare si distinguono in   case mandamentali e circondariali». Tuttavia, la bipartizione è attualmente «priva di significato» ed ormai risalente è l’avvio del processo di dismissione delle case mandamentali: v. F. Della Casa, Art. 60, 765 s. È noto, inoltre, che indagati e imputati sono spesso collocati all’interno  di sezioni di case di reclusione, ossia di istituti per l’esecuzione delle pene.    214 Sostengono l’inefficacia della misura «non solo in caso di perenzione del termine» per la  “consegna” dell’arrestato o del fermato al pubblico ministero, «ma anche nella ipotesi in cui  nel termine prescritto» egli sia affidato «ad un istituto di custodia territorialmente e “funzionalmente” incompetente» D. Carcano, G. Izzo, Arresto, 11 s.   215 Cass., Sez. IV, 13.10.1998, Vinci, CED, 1998/212373.     116 Giulia Mantovani   resto nella flagranza di un reato attribuito al tribunale in composizione  monocratica, non necessariamente l’arrestato deve essere posto a disposizione  del pubblico ministero. Se anche il magistrato ordina che ciò avvenga, tale  adempimento non implica che il soggetto venga condotto in una casa circondariale 216.   20. Doveri e poteri del pubblico ministero incidenti sulla difesa tecnica  dell’arrestato o del fermato: designazione del difensore d’ufficio e nomina dell’interprete.   L’espletamento – da parte della polizia giudiziaria – degli obblighi d’informazione e di consegna nei confronti del pubblico ministero consente a quest’ultimo di adempiere i doveri 217 e di esercitare i poteri a lui spettanti. Innanzitutto,  egli ha obblighi funzionali all’esplicarsi della difesa tecnica del ristretto. Vi  rientra la designazione di un difensore d’ufficio, alla quale il pubblico ministero 218 deve prontamente provvedere, a norma dell’art. 97, nel caso in cui l’arrestato o il fermato non ne abbia nominato uno di fiducia 219. Inoltre, qualora la persona sottoposta alla misura precautelare non conosca la lingua italiana, il pubblico  ministero 220 dovrà nominare un interprete al fine di garantire alla stessa il diritto all’assistenza linguistica (gratuita) per conferire con il difensore (artt. 104  comma 4-bis e 143 comma 1, come risultanti a seguito del d.lgs. 4.3.2014, n. 32,  che ha dato attuazione alla direttiva n. 2010/64/UE 221) 222.                               216 Infra, 21.  217 Per gli obblighi d’informazione legati allo status (impiegato pubblico, ecclesiastico o re ligioso del culto cattolico) dell’arrestato o del fermato, v. l’art. 129 comma 3-bis disp. att.   218 L’art. 386 comma 2, nella parte in cui prevede che alla designazione d’ufficio proceda il   pubblico ministero, senza alcuna menzione per la polizia giudiziaria, ha suscitato qualche perplessità: v. L. D’Ambrosio, Art. 386, 418 s.    219 Cass., Sez. IV, 29.1.2003, Kanani, in Cass. pen., 2004, 3671, ha escluso l’irragionevolezza della scelta legislativa di prevedere che l’obbligo della notifica della comunicazione della  nomina del difensore d’ufficio sorga con il compimento del primo atto del pubblico ministero e  non anche con il compimento degli atti posti in essere di propria iniziativa dalla polizia giudiziaria, in particolare con l’atto di arresto, in riferimento al quale gli ufficiali e gli agenti sono  comunque tenuti agli adempimenti di cui all’art. 386, donde la manifesta infondatezza della  relativa questione di costituzionalità dell’art. 369-bis.    220 Sulla spettanza dell’adempimento al pubblico ministero, v. S. Recchione, L’impatto, 14.  221 Sulla riforma, fra gli altri, A. Cocomello, A. Corbo, Novità; A. Cocomello, F. Costanti ni, Interpretazione, 165 ss.; M. Gialuz, Il decreto; S. Recchione, L’impatto.   222 V. Cass., Sez. I, 24.6.2015, Rjab, CED, 2015/264488: «Poiché né all’art. 104, comma 4 bis, né all’art. 143 c.p.p., sono collegate nullità formali specifiche, è evidente che la eventuale  sanzione configurabile è esclusivamente quella prevista dall’art. 178 c.p.p., comma 1, lett. c),     Arresto, fermo e allontanamento d’urgenza dalla casa familiare 117   20.1. Il differimento del colloquio con il difensore.  Accanto ai doveri funzionali all’esplicarsi del diritto di difesa del ristretto, il   pubblico ministero ha tuttavia anche il potere di limitarne in concreto l’esercizio.  Ci si riferisce, in particolare, al potere di differire il colloquio dell’arrestato o del  fermato con l’avvocato. A norma dell’art. 104 comma 2, il colloquio con il difensore è oggetto di un diritto che la persona può esercitare «subito dopo l’arresto o  il fermo». Correlativamente l’art. 36 disp. att. riconosce all’avvocato l’accesso ai  luoghi in cui il suo assistito è ristretto, con l’unico onere di documentare la propria qualità di difensore («che non risulti in qualsiasi modo all’autorità che esercita la custodia») attraverso gli strumenti previsti dall’art. 27 disp. att. o «con altro  mezzo equipollente». La disponibilità di un pronto colloquio con l’avvocato è un  requisito di effettività del diritto di difesa dell’arrestato o del fermato, in vista  dell’eventuale interrogatorio da parte del pubblico ministero (art. 388) nonché  dell’udienza di convalida (art. 391 comma 3), che sono destinati a seguire l’applicazione della precautela entro tempi serrati.    Non sottoposto ad autorizzazione, il colloquio dell’arrestato o del fermato con  il difensore può tuttavia essere temporaneamente interdetto, ciò che suscita serie  preoccupazioni sotto il profilo dell’effettività del diritto di difesa del soggetto in  vinculis 223. I timori si aggravano nella misura in cui il potere di dilazione è attribuito direttamente al pubblico ministero 224, benché privo della terzietà propria di  un organo giurisdizionale 225: in tal senso dispone il quarto comma dell’art. 104.  L’esercizio del potere da parte del magistrato inquirente è sottoposto principalmente a due limiti: l’uno è di natura temporale, mentre l’altro riguarda la forma  del provvedimento che differisce il colloquio. Quanto alla durata della dilazione,  è vero che, a norma dell’art. 104 comma 3, il primo incontro fra il difensore ed il  suo assistito può essere differito «per un tempo non superiore a cinque giorni»  a partire da quello in cui la privazione della libertà personale ha avuto inizio. Tuttavia, il comma successivo stabilisce che il titolare del potere de quo è il pubblico                              […] che postula, tuttavia, che una qualche effettiva lesione di tale diritto [all’assistenza  dell’imputato] possa dirsi realizzata», donde l’onere, per quest’ultimo, di precisare il pregiudizio concretamente subito in termini di lacune difensive addebitabili ad una carenza di informazione.   223 Criticamente, fra gli altri, K. La Regina, L’udienza, 350 s.; L. Marafioti, Scelte, 151 ss.;  A. Marandola, L’interrogatorio, 364; O. Mazza, L’interrogatorio, 86 ss.; G. Varraso, Interrogatorio, 1410 s. Nel senso della manifesta infondatezza di una questione di legittimità costituzionale dell’art. 104 (in tema di differimento del colloquio tra il difensore e l’assistito in stato  di custodia cautelare), prospettata con riferimento agli artt. 3, 24 e 111 Cost., v. tuttavia Cass.,  Sez. IV, 1.3.2006, Abbatino, CED, 2006/233971.    224 Nessun potere di decidere l’interdizione del colloquio fra l’arrestato o il fermato ed il  suo difensore è riconosciuto dall’art. 104 alla polizia: v. Cass., Sez. VI, 18.12.2009, Fadda,  CED, 2010/246078.   225 Cfr. V. Grevi, Funzioni, 27; K. La Regina, L’udienza, 350 s.; A. Marandola, L’interrogatorio, 364.      118 Giulia Mantovani   ministero soltanto «fino al momento in cui l’arrestato o il fermato è posto a disposizione del giudice», ossia fino alla richiesta di convalida della precautela:  dunque, per non più di quarantotto ore 226. Affinché l’interdizione possa protrarsi  oltre, il pubblico ministero deve chiedere al giudice un differimento ulteriore, che  può giungere sino ad esaurire i cinque giorni di dilazione complessivamente consentiti dalla legge 227. Il giudice, dal canto suo, non può posticipare il colloquio  d’ufficio, pena la nullità del provvedimento 228. Pertanto, è comunque necessario  l’intervento giurisdizionale affinché si possa arrivare addirittura sino alla celebrazione dell’udienza di convalida senza che il difensore abbia potuto conferire con  il proprio assistito in vinculis. Tuttavia, resta preoccupante il fatto che una persona, già prostrata dallo stato detentivo, possa vedersi costretta ad affrontare l’interrogatorio del pubblico ministero, nonché quello cui procede il giudice nell’udienza di convalida, senza aver potuto preliminarmente consultare il proprio  avvocato 229. Oltre al limite temporale segnato dalla richiesta di convalida, anche  la forma del provvedimento che differisce il colloquio concorre a circoscrivere il  potere di dilazione del pubblico ministero, al pari di quello del giudice. Entrambi,  infatti, sono tenuti a provvedere con decreto motivato 230, secondo quanto si  evince dalla formulazione degli artt. 104 commi 3 e 4 c.p.p. e 36 comma 3 disp.  att. 231. L’art. 104 comma 3 individua il presupposto della cui esistenza deve necessariamente dar conto chi esercita il potere di differimento del primo colloquio  fra il soggetto privato della libertà personale ed il suo difensore: «specifiche ed  eccezionali ragioni di cautela». Sotto tale profilo, la disposizione manifesta  l’intento di contenere l’uso della dilazione entro l’alveo dell’eccezionalità, presidiata dall’obbligo della motivazione 232. Quest’ultimo esige un riferimento puntua                             226 V. K. La Regina, L’udienza, 349; O. Mazza, L’interrogatorio, 85; G. Varraso, Interrogatorio, 1411. In giurisprudenza v. Cass., Sez. I, 12.5.2004, Del Core, in Cass. pen., 2005, 1610.    227 V. Cass., Sez. I, 24.3.2004, Tegas, CED, 2004/228805; analogamente Cass., Sez. V,  9.7.1993, Antonello, CED, 1993/195834; Cass., Sez. I, 26.3.1992, Morreale, CED,  1992/190268; Cass., Sez. II, 21.1.1992, Memoli, CED, 1992/189297.    228 V. Cass., Sez. VI, 17.9.2009, D.N.M., in Dir. pen. proc., 2009, 1483 s.   229 Cfr. P. Corso, Diritto al silenzio, 1079; O. Mazza, L’interrogatorio, 88.  230 Cfr. Cass., Sez. I, 24.3.2004, Tegas, cit.; v., altresì, Cass., Sez. I, 3.10.1990, Di Mauro,   in Cass. pen., 1991, II, 432 s. Nel senso della legittimità di una motivazione per relationem in  seno al provvedimento con il quale il giudice per le indagini preliminari dilaziona a sua volta il  colloquio, prolungando l’interdizione in precedenza decisa dal pubblico ministero, Cass., Sez.  I, 28.1.1993, Casu, in Giust. pen., 1993, III, 557. Sulla nullità, nel caso di omessa motivazione,  del provvedimento che preclude il colloquio ex art. 104, fra le altre, Cass., Sez. IV, 12.7.2007,  Recchia, CED, 2007/237845; Cass., Sez. I, 20.12.1993, Cascio, CED, 1994/196253; Cass.,  Sez. I, 27.4.1992, Mistretta, in Giust. pen., 1993, III, 562, con nota di R. Archidiacono.    231 Cfr. K. La Regina, L’udienza, 349.  232 Cass., Sez. I, 27.4.1992, Mistretta, cit.; Cass., Sez. I, 26.3.1992, Morreale, cit.; Cass.,   Sez. II, 21.3.1990, Ghidini, in Cass. pen., 1990, II, 319; Cass., Sez. I, 3.10.1990, Di Mauro, cit.  In dottrina, L. Scomparin, Arresto, 259.      Arresto, fermo e allontanamento d’urgenza dalla casa familiare 119   le alla sussistenza di esigenze riconducibili a quelle descritte nell’art. 274 233. Per  fondare un decreto di differimento ex art. 104, esse debbono radicarsi in una situazione generatrice di un rischio che rende insufficiente, nel caso concreto, il  grado di isolamento in sé già prodotto dallo stato detentivo 234. Nella prassi si segnala il ricorso al differimento del colloquio motivato dall’esigenza di scongiurare la predisposizione di tesi difensive artificiosamente concordate in presenza di  una pluralità di indagati 235.   Il decreto che differisce il colloquio è inoppugnabile 236. Tuttavia, la sua legittimità può costituire oggetto di sindacato incidentale nell’ulteriore corso del procedimento 237. In giurisprudenza si riconosce che il provvedimento con cui s’impone una dilazione al di fuori dei casi e dei modi previsti dalla legge 238 è affetto  da nullità alla luce degli artt. 178 lett. c e 180 (nullità di carattere generale a regime intermedio): essa è «suscettibile di estendersi [...], in particolare, all’interrogatorio, a norma dell’art. 185 comma 1, quando non venga eliminata mediante l’effettuazione del colloquio prima che l’atto [...] sia compiuto» 239. Ne discende                               233 V., in particolare, Cass., Sez. I, 27.4.1992, Mistretta, cit.; in dottrina, L. Scomparin, Arresto, 259.    234 Cfr. A. Salemme, Art. 104, 1061.   235 V. Cass., Sez. VI, 10.6.2003, Vinci, CED, 2003/226223; Cass., Sez. VI, 27.6.2001,   D’Ambrogio, in Giur. it., 2002, 133, con nota di F. Giunchedi; Cass., Sez. I, 3.6.1996, Caforio,  CED, 1996/205349. Appare opportuna la precisazione per cui, «pur potendo il divieto di colloquio tra indagato e difensore essere basato anche sulla ritenuta gravità dei fatti riguardanti una  pluralità di indagati», a pena di nullità del provvedimento inibitorio «deve essere, tuttavia, comunque indicata, anche in tal caso, la specifica esigenza di evitare la possibilità dell’impostazione di preordinate e comuni tesi difensive di comodo, non potendo detta esigenza desumersi  in via di presunzione e/o considerarsi implicita nelle connotazioni soggettive ed oggettive del  reato»: Cass., Sez. IV, 12.7.2007, Recchia, cit.   236 Sul connesso affievolirsi dell’effettiva capacità di garantire l’eccezionalità del differimento propria dell’obbligo di motivare, O. Mazza, L’interrogatorio, 86 s.    237  V. Cass., Sez. VI, 8.1.2009, Motta, CED, 2009/242912; Cass., Sez. IV, 20.4.2000,  Memushi Refat, CED, 2000/216493.   238 Si pensi al caso dell’interdizione di fatto del colloquio da parte della polizia giudiziaria  (Cass., Sez. VI, 18.12.2009, Fadda, cit.); al differimento che, dopo la richiesta di convalida,  venga deciso dal pubblico ministero oppure si protragga senza che sia il giudice a disporre la  permanenza del vincolo (Cass., Sez. V, 9.7.1993, Antonello, cit.; Cass., Sez. II, 21.1.1992,  Memoli, cit.); alla posticipazione disposta d’ufficio dal giudice per le indagini preliminari  (Cass., Sez. VI, 17.9.2009, D.N.M., cit.); alla dilazione decisa senza che sia adottato un «formale e motivato provvedimento» (Cass., Sez. I, 24.3.2004, Tegas, cit.).    239 Cass., Sez. VI, 18.12.2009, Fadda, cit., ove si sottolinea che «in applicazione dell’art.  182 c.p.p. non è legittimato a proporre e ad avvalersi della relativa eccezione l’avente diritto  che non ha consentito l’eliminazione degli effetti della nullità»: e tale è l’arrestato che, ammesso al colloquio con il difensore prima dell’udienza di convalida, lo abbia rifiutato; Cass., Sez. I,  24.3.2004, Tegas, cit., ove si sostiene che, «mancando in concreto una domanda di esercitare il  diritto al colloquio, la sua inibizione non [...] pregiudica [...] la difesa e non può quindi essere  fatta valere per difetto di interesse a norma del co. 1 dell’art. 182 [...], atteso che l’interesse     120 Giulia Mantovani   che l’eventuale applicazione di una misura cautelare personale nei confronti  dell’arrestato o del fermato dovrà necessariamente essere seguita dalla reiterazione dell’interrogatorio, in modo valido 240, nei termini di cui all’art. 294. Trattandosi di nullità a regime intermedio, la relativa eccezione deve essere formulata «“in  limine” all’interrogatorio stesso, a pena di decadenza ai sensi dell’art. 182» 241. Inoltre, occorre segnalare la conclusione giurisprudenziale per cui il deposito tardivo del  decreto di posticipazione del colloquio «non comporta alcuna sanzione processuale» 242. Analogamente si è ritenuto che non infici la validità del decreto di differimento la sua mancata esibizione quando il colloquio è richiesto 243.   Infine, per quanto concerne la “qualità” del colloquio preliminare all’interrogatorio, tutelata dai “nuovi” artt. 104 comma 4-bis e 143, si è riconosciuto che pure la mancanza o tardività della nomina dell’interprete per conferire con il difensore è sanzionabile ex art. 178 comma 1 lett. c, là dove «una qualche effettiva lesione» del diritto all’assistenza del soggetto «possa dirsi realizzata» 244.   21. Prerogative del pubblico ministero in tema di collocazione dell’arrestato o del fermato.   Il pubblico ministero può incidere sulla collocazione dell’arrestato o del fermato, destinandolo ad un luogo diverso dall’istituto di custodia del luogo di esecuzione della precautela: oltre che indirizzarlo ad un’altra casa circondariale al  fine di evitare un «grave pregiudizio per le indagini», può assegnarlo ad uno dei  luoghi utilizzabili per gli arresti domiciliari (art. 386 comma 5) 245. Inevitabile                               sussiste solo e in quanto alla parte sia direttamente derivato dall’atto nullo uno specifico, concreto ed attuale pregiudizio».    240 Cass., Sez. I, 12.10.1994, Agostino, CED, 1995/200224, puntualizza che, se il provvedimento di dilazione ex art. 104 è legittimo, l’interrogatorio è valido anche se l’interessato non  ha potuto previamente beneficiare di un colloquio con il proprio difensore.    241 Cass., Sez. I, 24.3.2004, Tegas, cit. Cfr., altresì, Cass., Sez. IV, 12.7.2007, Recchia, cit.;  Cass., Sez. I, 6.7.2006, Greco, CED, 2006/235002; Cass., Sez. IV, 20.4.2000, Memushi Refat, cit.    242 Cass., Sez. I, 6.7.2006, Greco, cit.  243 V. Cass., Sez. II, 21.3.1990, Ghidini, cit.   244 V. Cass., Sez. I, 13.2.2015, Aref, CED, 2015/263780. Come osserva S. Recchione,   L’impatto, 14, «l’assenza dell’interprete durante il colloquio tra accusato e difensore dovrebbe  rilevare solo quando l’assistenza venga espressamente richiesta».    245 Originariamente l’art. 386 comma 5 consentiva al pubblico ministero di collocare l’arrestato o il fermato in un luogo diverso da una casa circondariale (o mandamentale) limitatamente all’ipotesi di soggetto «infermo», donde la possibilità di disporne la custodia «presso la  propria abitazione o in luogo di cura»: sull’accresciuta discrezionalità del pubblico ministero  dopo la modifica apportata dalla legge 8.8.1995, n. 332, v. L. Scomparin, sub art. 20, 762, ove  si sottolinea altresì l’«insindacabilità della valutazione compiuta» sul punto dal magistrato.      Arresto, fermo e allontanamento d’urgenza dalla casa familiare 121   appare comunque «almeno un “passaggio” dal carcere» ove si ritenga che l’eventuale opzione per la custodia “domiciliare” non possa che essere successiva al  momento in cui l’arrestato o il fermato è collocato nella casa circondariale del  luogo di esecuzione della misura a disposizione del magistrato 246. Per quanto riguarda invece l’esigenza di preservare le indagini, il pubblico ministero parrebbe  fornito di una prerogativa ulteriore rispetto allo spostamento del soggetto in una  diversa casa circondariale: sembrerebbe, infatti, poterne disporre – seppure provvisoriamente – l’isolamento per ragioni di giustizia, a norma dell’art. 33 o.p. e  dell’art. 22 d.P.R. 30.6.2000, n. 230, fino a quando la persona venga posta a disposizione del giudice 247.   Un assetto speciale subentra nei confronti dell’arrestato nella flagranza di  un reato attribuito al tribunale in composizione monocratica nell’ipotesi in  cui l’udienza di convalida debba celebrarsi contestualmente al giudizio direttissimo. Costui non verrà condotto dalla polizia giudiziaria presso la casa circondariale situata ove la misura precautelare è stata eseguita 248. Egli attenderà l’udienza di  convalida nel luogo determinato dal pubblico ministero, vincolato alla gerarchia  istituita in proposito dall’art. 558 comma 4-bis (e 4-ter) 249.   22. L’interrogatorio del pubblico ministero.   L’arrestato o il fermato può essere interrogato dal pubblico ministero (art.  388). Si è osservato che, in caso di fermo, può trattarsi tanto del pubblico ministero del luogo ove la misura è stata eseguita quanto del magistrato che l’ha disposta,                               246 V. L. Scomparin, sub art. 20, 763, secondo la quale «luogo “normale” per l’esercizio del  potere assegnato al p.m. sembra […] essere l’interrogatorio […] ex art. 388», donde l’aumento,  di fatto, del «rischio di piegare gli istituti detentivi a finalità confessorie».    247 V. M.G. Coppetta, Art. 33, 382; L. Filippi, L’arresto, 325 s.; R.E. Kostoris, L’isolamento, 1398. In giurisprudenza v. g.i.p. Trib. Vicenza, 1.3.1993 (ord.), Zandenego, in Cass.  pen., 1993, 2409.   248 «La conduzione in carcere si mantiene, invece, come ordinaria metodica di messa a disposizione dell’arrestato, sia nel caso in cui il pubblico ministero ritenga di dover procedere  (anche laddove si tratti di reati di competenza del tribunale in composizione monocratica) con  la richiesta di convalida al giudice per le indagini preliminari […], sia nel caso di convalida e  contestuale giudizio direttissimo per i reati di competenza del tribunale in composizione collegiale»: Gius. Amato, Colpo di acceleratore, 74 s.   249 Sulle modifiche apportate all’art. 558 dal d.l. 22.12.2011, n. 211, conv. nella legge  17.2.2012, n. 9, finalizzate al contrasto del sovraffollamento delle carceri, v., fra gli altri, Gius.  Amato, Nella convalida dell’arresto, 26 ss.; S. Beltrani, Art. 558, 5045 ss.; L. Scomparin, Custodia, 332 ss. Si può ricordare anche l’art. 2 comma 1-bis del d.l.: «Qualora la persona in stato  di arresto o di fermo necessiti di assistenza medica o psichiatrica la presa in carico spetta al  Servizio sanitario nazionale, ai sensi del decreto del Presidente del Consiglio dei Ministri 1°  aprile 2008 […]».      122 Giulia Mantovani   se diverso 250. In forza dell’art. 370 comma 1, l’interrogatorio de quo non può essere  delegato alla polizia poiché rivolto ad un soggetto che non è in stato di libertà. La  natura facoltativa dell’atto è sintomatica della sua finalità innanzitutto investigativa. Inoltre, il potere-dovere d’immediata liberazione riconosciuto al pubblico ministero dagli artt. 389 c.p.p. e 121 disp. att. manifesta come l’interrogatorio ex art.  388 persegua anche una finalità di garanzia 251. Quest’ultima è stata particolarmente evidenziata dalla Corte costituzionale per respingere le censure sollevate – sub  artt. 3 e 24 Cost. – contro il mantenimento del potere, in capo al pubblico ministero,  di interrogare l’arrestato (o il fermato) prima del giudice, diversamente da quanto  accade per la persona in stato di custodia cautelare (art. 294 comma 6) 252. La sentenza n. 384 del 1996 253 ha attribuito la differenza di trattamento denunciata dal  rimettente ad «una consapevole scelta dal legislatore compiuta nell’esercizio non  irragionevole della sua discrezionalità», giudicando «insussistente tra le due situazioni comparate […] una identità sostanziale tale da imporre […] la medesima disciplina». Un elemento distintivo fondamentale è stato individuato dalla Corte proprio nella «concorrente finalità di garanzia» dell’atto ex art. 388 254.   Qualora il pubblico ministero intenda procedere all’interrogatorio de quo, il difensore deve esserne avvisato 255 tempestivamente, ma la sua presenza non è obbligatoria 256. L’art. 123 disp. att. lascia adito a dubbi circa l’applicabilità, anche  all’interrogatorio del pubblico ministero, della regola che colloca lo svolgimento  dell’atto «nel luogo dove l’arrestato o il fermato è custodito salvo che nel caso di  custodia nel proprio domicilio o altro luogo di privata dimora» 257. Il secondo                               250 In tal senso, L. D’Ambrosio, Art. 388, 431.  251 Cfr. O. Mazza, L’interrogatorio, 176 s.; G. Varraso, Interrogatorio, 1415 s.  252 Nel senso che «la disposizione di cui all’art. 294, sesto comma, cod. proc. pen., secondo   la quale […] l’interrogatorio della persona in stato di custodia cautelare da parte del pubblico  ministero non può precedere l’interrogatorio del giudice, è riferibile esclusivamente all’ipotesi  in cui l’indagato o l’imputato sia privato della libertà personale in seguito a provvedimento  coercitivo del giudice, e non anche in seguito ad arresto in flagranza o a fermo», Cass., Sez. I,  19.4.1999, Saias, CED, 1999/213712; Cass., Sez. I, 1.12.1995, Cassandra, CED, 1995/203753.    253 C. cost., 5.11.1996, n. 384, commentata da P.P. Rivello, Non è costituzionalmente illegittimo, 3536 ss.    254 In senso critico nei confronti della decisione della Corte costituzionale, L. Marafioti,  Scelte, 249 ss.; A. Marandola, L’interrogatorio, 205 ss.    255 Sulla scorta di Cass., Sez. Un., 30.10.2002, Arrivoli, in Cass. pen., 2003, 1284, è stato  rilevato che «il ricorso all’avviso informale potrà ritenersi rituale […] anche per le ipotesi di  convocazione […] del difensore per l’interrogatorio del p.m. dell’arrestato e del fermato (art.  388 comma 1)»: A. Bassi, Un ulteriore, 1292. Infra, 29.   256 V. L. D’Ambrosio, Art. 388, 428 s.   257 Secondo L. Scomparin, Meno traduzioni, 343, è «difficile […] pensare che con la rifor ma […] si sia voluto imporre un onere solo in capo al giudice e non alla pubblica accusa»; contra, Gius. Amato, Ridotto, 40, il quale sottolinea che «la disposizione […] è costruita facendo  riferimento al “giudice”».     Arresto, fermo e allontanamento d’urgenza dalla casa familiare 123   comma dell’art. 388 rinvia alle «forme previste dall’articolo 64»; parzialmente  discostandosi dall’art. 65 258 , dispone poi che «il pubblico ministero inform[i]  l’arrestato o il fermato del fatto per cui si procede e delle ragioni che hanno determinato il provvedimento comunicandogli inoltre gli elementi a suo carico e, se  non può derivarne pregiudizio per le indagini, le fonti» 259. Come è stato espressamente riconosciuto dalle Sezioni Unite della Corte di cassazione, l’interrogatorio di cui all’art. 388 rientra fra quelli soggetti alle modalità di documentazione prescritte dall’art. 141-bis, cosicché ne è richiesta, a pena di inutilizzabilità,  l’integrale riproduzione fonografica o audiovisiva. Occorre tuttavia ricordare che,  secondo il Supremo Collegio, l’art. 141-bis opera soltanto per i ristretti «in un istituto di custodia o di pena o in un luogo di cura esterno ad esso, e […] negli uffici  di polizia giudiziaria», mentre non riguarda «la condizione della persona soggetta  agli arresti domiciliari» poiché quest’ultima collocazione non porrebbe l’interessato in una situazione di «minorata difesa» 260. Ne consegue che si sottrae alle rigorose modalità di documentazione appena citate l’interrogatorio dell’arrestato  che, a norma dell’art. 558 comma 4-bis, sia stato destinato dal pubblico ministero  ad uno dei luoghi indicati nel primo comma dell’art. 284 261.   23. Il potere-dovere di immediata liberazione dell’arrestato o del fermato:  presupposti.   Il legislatore ha escluso che la restrizione derivante dall’esecuzione di un arresto o di un fermo debba indefettibilmente protrarsi fino al controllo giurisdizionale sulla misura precautelare. Al contrario, ne ha previsto la possibile cessazione  sin dai primi momenti successivi all’insorgere dello stato di privazione della libertà personale. Il potere-dovere d’immediata liberazione del soggetto presidia l’ec                             258 Per le differenze fra l’art. 388 comma 2 e l’art. 65, v. L. D’Ambrosio, Art. 388, 429; A.  Marandola, L’interrogatorio, 210; G. Varraso, Interrogatorio, 1416 s.   259 Secondo Cass., Sez. I, 13.2.2003, Kotorri, CED, 2003/224385, nessuna informazione ex  art. 369-bis sarebbe dovuta all’arrestato o al fermato prima dell’interrogatorio previsto dall’art.  388: tuttavia, potrebbe ora deporre a favore di un orientamento diverso la direttiva n. 2012/13/UE  (considerato che non tutti gli avvertimenti di cui all’art. 369-bis – funzionali all’effettività della  garanzia della difesa tecnica – rientrano fra quelli già forniti al momento dell’arresto o del fermo a norma dell’art. 386).    260 V. Cass., Sez. Un., 25.3.1998, D’Abramo, in Dir. pen. proc., 1999, 78, con nota di M. Bargis; Cass., Sez. Un., 25.3.1998, Savino, in Arch. nuova proc. pen., 1998, 383. Criticamente nei  confronti della sottrazione all’art. 141-bis dell’interrogatorio di persona soggetta agli arresti domiciliari, M. Bargis, Non utilizzabili, 85; O. Mazza, L’interrogatorio, 166; G.P. Voena, Atti, 204.    261 Per quanto riguarda l’assegnazione dell’arrestato o del fermato ad uno dei luoghi indicati  nell’art. 284 comma 1 consentita dall’art. 386 comma 5, si è già osservato come si tratti di decisione destinata (eventualmente) a seguire l’interrogatorio che il p.m. svolga (ex art. 388) quando  la persona è ristretta nella casa circondariale ove la polizia giudiziaria l’ha condotta: supra, 21.      124 Giulia Mantovani   cezionalità, il carattere interinale e la funzione propriamente precautelare dell’arresto e del fermo 262. A garanzia dell’effettivo mantenimento delle misure in oggetto nell’alveo dell’eccezionalità, l’art. 389 comma 1 prescrive l’immediata liberazione «se risulta evidente» che esse sono state eseguite «fuori dei casi previsti  dalla legge» (oltre che nelle ipotesi di manifesto errore di persona).   A presidio del carattere interinale dell’arresto e del fermo l’art. 389 comma 1  stabilisce poi l’immediata liberazione ove la misura sia divenuta inefficace a causa dell’inosservanza dei termini che scandiscono l’iter successivo alla sua esecuzione in funzione della rapida cessazione degli effetti che ne derivano. Nello  specifico, si tratta, da un lato, del tempo entro cui la polizia giudiziaria deve porre  l’arrestato o il fermato a disposizione del pubblico ministero e trasmettere il relativo verbale e, dall’altro lato, del termine che il magistrato, a sua volta, ha per richiedere la convalida della misura al giudice per le indagini preliminari.   Infine, nell’ulteriore ipotesi di immediata liberazione prevista dall’art. 121  disp. att., si manifesta la funzione propriamente precautelare dell’arresto e del  fermo: il pubblico ministero è tenuto a disporre che il soggetto sia rimesso in libertà, senza attendere l’intervento del giudice, «quando ritiene di non dovere  richiedere l’applicazione di misure coercitive». Nelle ipotesi di arresto in flagranza ex art. 380, tale previsione può consentire di porre rapidamente termine ad  una restrizione della libertà personale obbligatoriamente disposta pur in assenza  di concreti indici di pericolosità del soggetto 263.    23.1. Titolarità.  Titolare del potere-dovere di disporre l’immediata liberazione dell’arrestato o   del fermato è, in primo luogo, il pubblico ministero, che provvede con decreto motivato (non impugnabile 264) sia nei casi previsti dall’art. 389 sia nell’ipotesi contemplata dall’art. 121 disp. att. Sicuramente è legittimato il pubblico ministero del  luogo di esecuzione della misura, al quale spetta avanzare la richiesta di convalida. In dottrina ci si è domandati se l’immediata liberazione per le ragioni di cui  all’art. 389 possa essere decisa anche dal pubblico ministero che ha disposto il fermo, ove diverso da quello del luogo in cui il provvedimento è stato eseguito (il verbale redatto dalla polizia, del resto, è pure a lui trasmesso). Si può ritenere che la  risposta debba essere positiva: anche il pubblico ministero che ha disposto il fermo può determinare il ripristino della libertà del soggetto 265.                               262 Cfr. L. D’Ambrosio, Art. 379, 356 s.  263 Cfr. L. D’Ambrosio, Art. 389, 433, nota 2-bis, ove si ricollega la previsione contenuta   nell’art. 121 disp. att. alla volontà di ancorare le determinazioni sulla libertà personale del soggetto «alla “offensività” effettiva del[lo stesso] e del reato ascrittogli».    264 V. L. D’Ambrosio, Art. 389, 440; F. Vergine, Arresto, 446.   265 Cfr. L. D’Ambrosio, Art. 389, 435; A. Ferraro, Arresto, 84; K. La Regina, L’udienza,   202; F. Vergine, Arresto, 444.      Arresto, fermo e allontanamento d’urgenza dalla casa familiare 125   Peraltro, per riacquistare la libertà in caso di errore manifesto di persona, evidente illegittimità della precautela o sopravvenuta inefficacia della stessa, l’arrestato o il fermato non soltanto non deve necessariamente attendere l’intervento del  giudice, ma neppure quello del pubblico ministero, che ben può essere preceduto  dall’ufficiale di polizia giudiziaria (art. 389 comma 2). Quest’ultimo può svolgere una funzione di supplenza fino «al momento in cui [...] il pubblico ministero  interviene fattivamente nel procedimento [...] ovvero è messo nelle condizioni di  intervenire attraverso la “disponibilità” dell’arrestato o del fermato» 266. Dall’art.  389 comma 2 si ricava che non sono legittimati alla liberazione né ufficiali di polizia giudiziaria diversi da quello che ha effettuato l’arresto o il fermo né i semplici agenti 267. Dal canto suo, il pubblico ministero del luogo di esecuzione della misura deve essere subito informato della liberazione disposta prima ancora del suo  intervento, della quale occorre redigere un verbale 268. Sotto il profilo dell’estensione, il potere-dovere di immediata liberazione dell’ufficiale di polizia giudiziaria 269 è meno ampio di quello del pubblico ministero, il quale può esercitarlo, oltre che nei casi previsti dall’art. 389, anche là dove ritenga di non dover richiedere  l’applicazione di misure coercitive. Inoltre, per quanto riguarda il rilascio giustificato dalla sopravvenuta inefficacia della misura, esso è nella competenza dell’ufficiale soltanto se conseguente all’inosservanza dei termini per gli adempimenti  spettanti alla polizia giudiziaria. Infine, i margini concessi all’iniziativa dell’ufficiale saranno, evidentemente, estremamente ridotti nell’ipotesi di esecuzione di  un fermo disposto dal pubblico ministero, mentre raggiungeranno l’estensione  massima ove la polizia abbia ricevuto l’arrestato in consegna da un privato a norma dell’art. 383 270.   L’arrestato o il fermato che non venga anticipatamente liberato dall’ufficiale di  polizia giudiziaria o dal pubblico ministero lo sarà ad opera del giudice che non  disponga l’applicazione di una misura cautelare custodiale nei suoi confronti (art.  391 comma 6). In giurisprudenza è sorto un contrasto interpretativo in ordine alla  possibilità di una liberazione giurisdizionale anticipata rispetto alla celebrazione                               266 L. D’Ambrosio, Art. 389, 437. Cfr., altresì, D. Carcano, G. Izzo, Arresto, 11 e 52, nota  62; K. La Regina, L’udienza, 208.   267 V. L. D’Ambrosio, Art. 389, 437; K. La Regina, L’udienza, 207. Secondo D. Carcano,  G. Izzo, Arresto, 54, anche gli agenti di polizia giudiziaria sarebbero titolari del potere-dovere  di immediata liberazione dell’arrestato in flagranza di delitto perseguibile a querela ove l’avente diritto dichiari di rimettere la querela – poco prima proposta – subito dopo l’esecuzione della  misura (artt. 380 comma 3 e 381 comma 3).    268 V. L. D’Ambrosio, Art. 389, 438; F. Vergine, Arresto, 446.   269 Sugli elementi utilizzabili dall’ufficiale di polizia giudiziaria ai fini di un’immediata li berazione dell’arrestato o del fermato ex art. 389, posto che l’art. 350 comma 1 gli vieta  l’assunzione di sommarie informazioni dal ristretto, v. A. Ferraro, Arresto, 85; K. La Regina,  L’udienza, 209.    270 Cfr. L. D’Ambrosio, Art. 389, 436 ss.; A. Ferraro, Arresto, 84 s.; K. La Regina, L’udienza, 208.      126 Giulia Mantovani   dell’udienza di convalida e conseguente ad un rigetto de plano della richiesta cautelare del pubblico ministero. Investite della questione, le Sezioni Unite 271 della  Corte di cassazione hanno concluso che «è illegittima per violazione dell’art. 391  comma 3 c.p.p. l’ordinanza con la quale il giudice competente per la convalida  dell’arresto in flagranza o del fermo decida de plano, prima dell’udienza di convalida, sulla richiesta del pubblico ministero di applicare all’arrestato o al fermato  una misura cautelare» 272. La suddetta ordinanza è – secondo le Sezioni Unite –  affetta da una nullità a regime intermedio, per violazione di disposizione concernente la partecipazione del pubblico ministero al procedimento (artt. 178 lett. b e  180), mentre non vi sarebbero gli estremi dell’abnormità 273.    23.2. Conseguenze in tema di accesso alla riparazione per ingiusta detenzione.  È nota la sentenza costituzionale che ha esteso il diritto alla riparazione per   l’ingiusta detenzione anche al settore precautelare 274, intervenendo sull’art. 314  commi 1 e 2 275. Quanto al primo capoverso dell’articolo, la sentenza n. 109 del  1999 l’ha dichiarato illegittimo nella parte in cui non prevedeva il diritto ad  un’equa riparazione per la detenzione subita dal prosciolto per qualsiasi causa o  dal condannato che, nel corso del procedimento, «sia stato sottoposto ad arresto in  flagranza o a fermo di indiziato di delitto quando, con decisione irrevocabile, siano risultate insussistenti le condizioni per la convalida». Quest’ultimo riferimento  ad una «decisione irrevocabile», quale titolo per ottenere la riparazione, rende  controversa la spendibilità, a tal fine, di un provvedimento d’immediata liberazio                             271 Cass., Sez. Un., 22.11.2000, Boniotti, CED, 2000/217244. Nel senso indicato dalle Se zioni Unite v. già Cass., Sez. IV, 5.4.2000, Damioli, CED, 2000/217428. Sulla scorta della  pronuncia delle Sezioni Unite, cfr. Cass., Sez. II, 16.9.2008, Avdiu, CED, 2008/241453; in  dottrina, v. K. La Regina, L’udienza, 213 s.    272 A favore della legittimità del provvedimento con cui il giudice per le indagini preliminari rigetta la richiesta cautelare del pubblico ministero, conseguentemente liberando l’arrestato,  prima dell’udienza fissata per la convalida, si era espressa, invece, Cass., Sez. IV, 24.11.1999,  Ayeri, in Cass. pen., 2001, 528 s., con nota di L. Carneroli.    273 Si erano pronunciate nel senso dell’abnormità del provvedimento con cui il giudice per  le indagini preliminari rigetta la richiesta cautelare e dispone l’immediata liberazione del soggetto prima dell’udienza di convalida: Cass., Sez. IV, 14.12.1999, Chmanti, CED, 2000/215545;  Cass., Sez. VI, 4.11.1999, Costa, in Dir. pen. proc., 2000, 361 s.; Cass., Sez. VI, 19.5.1999,  Fadhaloui, CED, 1999/214689; Cass., Sez. VI, 21.10.1998, Hairri, CED, 1998/213428; Cass.,  Sez. IV, 28.4.1998, Sami Brahim, CED, 1998/211113; Cass., Sez. V, 14.10.1994, Nakic, CED,  1994/199873.     274 In dottrina v. già M.G. Coppetta, La riparazione, 167; P.P. Rivello, Riparazione, 327; L.  Scomparin, La riparazione, 397. Recentemente cfr. E. Turco, L’equa riparazione, 165 ss.    275 C. cost., 2.4.1999, n. 109, commentata da E. Aprile, Il diritto alla riparazione, 335 ss.;  B. Giors, Misure precautelari, 677 ss.; C. Santoriello, Un’opportuna precisazione, 961 ss.      Arresto, fermo e allontanamento d’urgenza dalla casa familiare 127   ne emesso a norma dell’art. 389: in quanto non costituente decisione suscettibile  di diventare irrevocabile, infatti, a rigore esso parrebbe inidoneo a consentire  l’accesso alla riparazione 276. Intuitiva è l’incidenza della questione sul tema – a  sua volta controverso – dei rapporti fra immediata liberazione ex art. 389 e richiesta di convalida. Infatti, qualora si neghi che un provvedimento del primo tipo  possa consentire l’accesso alla riparazione ex art. 314 comma 2, soltanto ove non  lo si ritenga alternativo alla richiesta di convalida il diritto al ristoro del soggetto  rilasciato potrà dirsi effettivamente garantito.   23.3. Rapporti con la richiesta di convalida.  Il tema dei rapporti fra immediata liberazione e richiesta di convalida appare   controverso sotto un duplice profilo: da un lato, ci si domanda se la richiesta di convalida consumi il potere d’immediata liberazione del pubblico ministero; dall’altro  lato, non è pacifico se l’esercizio del potere-dovere di cui all’art. 389 esoneri il pubblico ministero dal dovere di provocare l’intervento giurisdizionale a norma dell’art.  390 comma 1, sicuramente perdurante nel caso di rilascio ex art. 121 disp. att. 277.  Sotto il primo profilo, s’ispira al principio del favor libertatis la tesi che sostiene il  permanere della legittimazione del magistrato inquirente (fino all’udienza di convalida o, quanto meno, fino a quando il giudice non l’abbia fissata) 278. In senso contrario si sottolinea come, con la richiesta di convalida, l’arrestato o il fermato venga  messo a disposizione del giudice: ne deriverebbe la contestuale perdita delle prerogative spettanti al pubblico ministero nei confronti della persona ristretta, tanto più  che, ad oggi, la liberazione di fonte non giurisdizionale precluderebbe l’accesso alla  riparazione per l’ingiusta detenzione subita 279.   Per quanto concerne il secondo aspetto evocato, appare saldamente ancorata  alla lettera dell’art. 390 comma 1 la tesi che vuole l’immediata liberazione ex art.  389 e la richiesta di convalida fra loro alternative 280. D’altro canto – si sottolinea –  l’immediata liberazione ex art. 389 già si fonda sul riconoscimento di un “abuso”,  cosicché ben si spiegherebbe la mancata previsione di un successivo controllo  giurisdizionale 281. Diversamente, un decreto di rilascio ex art. 121 disp. att. pre                             276 V. K. La Regina, L’udienza, 231 ss.; F. Vergine, Arresto, 447.   277 Nel caso di rilascio dell’arrestato o del fermato disposto dal pubblico ministero che ri tenga di non dover richiedere l’applicazione di misure coercitive, infatti, il secondo comma  dell’art. 121 disp. att. prevede che della fissazione dell’udienza di convalida sia dato «avviso,  senza ritardo, anche alla persona liberata».    278 L. D’Ambrosio, Art. 389, 433; A. Ferraro, Arresto, 85 s. Sul punto cfr., altresì, P.P. Rivello, Art. 121, 459.    279 In tal senso v. K. La Regina, L’udienza, 203 ss.   280 In dottrina, fra gli altri, F. Cordero, Procedura, 501; P. Corso, Le misure, 354; A. Ferra ro, Arresto, 87; D. Manzione, Arresto, 473.   281 Sul tema cfr., recentemente, K. La Regina, L’udienza, 220.     128 Giulia Mantovani   suppone una restrizione precautelare legittimamente eseguita e mantenuta nel rispetto dei termini stabiliti dalla legge, donde la necessità di un intervento del giudice per evitare che sia il pubblico ministero stesso a garantire la correttezza  dell’operato suo e della polizia giudiziaria.   La mancata previsione del controllo giurisdizionale è stata sottoposta al vaglio  della Corte costituzionale con specifico riferimento ai casi di rilascio per sopravvenuta inefficacia della misura ai sensi degli artt. 386 comma 7 e 390 comma 3  (casi in ordine ai quali, esonerato il pubblico ministero dal dovere di richiedere la  convalida, viene a mancare la verifica di un organo terzo ed imparziale sulla legittima esecuzione della precautela cessata per inosservanza dei termini stabiliti per  gli adempimenti successivi) 282. Tuttavia, secondo la sentenza n. 515 del 1990 283,  la formulazione dell’art. 13 comma 3 Cost. «induce a escludere che una pronuncia  sulla convalida da parte dell’autorità giudiziaria sia richiesta [...] “sempre e comunque”». In presenza di persona non più ristretta, la previsione dell’udienza di  convalida sarebbe rimessa alla discrezionalità del legislatore: non costituzionalmente necessaria, ma neppure preclusa, «tanto più ove», come nell’ipotesi considerata nell’art. 121 disp. att., la «liberazione sia stata determinata [...] da una valutazione di opportunità del pubblico ministero che ritenga di non dover richiedere  per motivi di merito l’applicazione di misure coercitive».   Lo stesso art. 121 disp. att. è stato, a sua volta, sottoposto alla Corte costituzionale: più precisamente, la questione sollevata, invocando gli artt. 97 e 101  comma 2 Cost., censurava «la previsione dell’udienza di convalida nel caso in cui  l’arrestato (o il fermato) sia già stato rimesso in libertà, ove non sia poi riconosciuta al pubblico ministero la facoltà di richiedere in detta udienza l’applicazione  di misure coercitive», che in un primo momento il magistrato aveva ritenuto di  non dover domandare. Nel dichiarare la questione manifestamente infondata,  l’ord. n. 304 del 1991 284 non si limitò a rilevare l’erroneità del presupposto interpretativo fatto proprio dal giudice a quo. La Corte riconobbe, inoltre, l’“utilità”  dell’udienza di convalida a prescindere dalla richiesta di una misura coercitiva a  carico del soggetto già liberato ex art. 121 disp. att.: essa, infatti, «risponde comunque all’interesse del cittadino all’accertamento giudiziale della legittimità del  provvedimento restrittivo adottato nei suoi confronti dall’autorità di pubblica sicurezza» e peraltro cessato – nei suoi effetti – solo in virtù di «una valutazione di  opportunità» del pubblico ministero.   In dottrina è da più parti coltivata la prospettiva di un’estensione dell’ambito  di operatività del controllo giurisdizionale, pur dopo la liberazione dell’arrestato o  del fermato, oltre i casi contemplati dall’art. 121 disp. att. In effetti, l’attualità o  meno della restrizione non sembra condizionare l’esplicarsi della funzione della  convalida, in quanto istituto diretto essenzialmente a verificare la sussistenza, nei                               282 Sul punto cfr., in particolare, N. Triggiani, Osservazioni, 1339 ss.  283 C. cost., 2.11.1990, n. 515, commentata da N. Triggiani, Osservazioni, 1337.  284 C. cost., 26.6.1991, n. 304 (ord.).      Arresto, fermo e allontanamento d’urgenza dalla casa familiare 129   singoli casi, dei presupposti di “necessità ed urgenza” codificati dal legislatore per  garantire l’eccezionalità di interventi restrittivi ad iniziativa di soggetti diversi dal  giudice 285. All’esigenza di un controllo giurisdizionale è data voce sia con riguardo alle ipotesi d’immediata liberazione per sopravvenuta inefficacia della misura  a causa dell’inosservanza dei termini prescritti per i necessari adempimenti, sia in  riferimento al rilascio anticipato fondato sull’evidente illegittimità dell’intervento  restrittivo in quanto eseguito fuori dei casi previsti dalla legge. In quest’ultimo caso, infatti, si lamenta l’insufficienza della constatazione non giurisdizionale  dell’“abuso”, per la preclusione che ne deriverebbe rispetto alla riparazione per  l’ingiusta detenzione subita, ma non soltanto 286. Un’estensione dell’operatività  dell’istituto della convalida oltre i casi d’immediata liberazione previsti dall’art.  121 disp. att., per quanto auspicabile, non potrebbe tuttavia prescindere, secondo  alcuni, da un intervento legislativo di riforma 287; ad avviso di altri, invece, tale  risultato sarebbe già consentito dall’attuale dato normativo 288.   In giurisprudenza, si è ripetutamente sostenuto che il giudizio di convalida  del fermo o dell’arresto deve essere eseguito anche nel caso in cui il pubblico ministero abbia rimesso in libertà il soggetto per una qualsiasi ragione 289. Semplicemente, in tale ipotesi, così come in quella prevista dall’art. 121 disp. att. 290, verrebbe meno l’esigenza di provvedere al giudizio di convalida nel rispetto delle rigorose cadenze temporali stabilite dall’art. 390 commi 1 e 2 291. Il passaggio  dell’udienza di convalida, dunque, risulta «erroneamente elus[o]» dall’ordinanza                               285  In giurisprudenza cfr., in particolare, Cass., Sez. I, 2.12.2003, Giurcau, CED,   2004/226637; Cass., Sez. I, 30.3.1994, Cornacchio, in Cass. pen., 1995, 3369, con nota di N.  Triggiani. In termini generali, v. K. La Regina, L’udienza, 220 ss.; F. Nuzzo, Appunti, 464; N.  Triggiani, Osservazioni, 1339.   286 V. K. La Regina, L’udienza, soprattutto 241 e 226 s.   287 In tal senso, F. Nuzzo, Appunti, 463; N. Triggiani, Osservazioni, 1340.   288 A favore di tale orientamento, R. Adorno, Sui limiti, 1513 s.; K. La Regina, L’udienza,   241; M.M. Monaco, Convalida, 252; F. Vergine, Arresto, 447 s.   289 Si esprimono in tal senso: Cass., Sez. II, 24.10.2003, Sozzi, CED, 2003/227656; Cass.,   Sez. IV, 5.10.1999, Bee, CED, 2000/215685; Cass., Sez. V, 7.11.1997, Tineo, in Giust. pen.,  1998, III, 462, con nota di F. Nuzzo; Cass., Sez. I, 28.10.1994, Rovai, CED, 1995/200012;  Cass., Sez. VI, 11.7.1990, Favano, in Arch. nuova proc. pen., 1991, 278. Per l’esplicita affermazione che «anche l’arresto cui è seguita l’immediata scarcerazione per difetto del requisito  della flagranza o quasi flagranza di reato è ragione per il pubblico ministero di chiedere il vaglio di legittimità del giudice», v. Cass., Sez. I, 6.12.2011, Frau, CED, 2012/251679. In senso  diametralmente opposto, invece, Cass., Sez. I, 27.10.1995, Russo, in Cass. pen., 1997, 1035, la  quale, nell’affermare che il giudizio di convalida dell’arresto presuppone indefettibilmente  l’attualità dello status detentionis del soggetto cui la richiesta si riferisce, sembrerebbe ignorare  la smentita proveniente dall’art. 121 disp. att. trans.    290  V. Cass., Sez. VI, 9.1.2014, Falcetti, CED, 2014/258629, Cass., Sez. VI, 21.11.2012,  Ben Ali, CED, 2012/253817.   291 Cass., Sez. II, 10.11.2011, Manzittu, CED, 2012/251794.     130 Giulia Mantovani   che dichiari inammissibile la richiesta del pubblico ministero di non convalida  dell’arresto posto in essere fuori dei casi previsti dalla legge e, pertanto, già seguito dalla liberazione del soggetto ex art. 389 292.   Non si può negare che, alla luce di quest’ultimo orientamento, muta la fisionomia stessa della richiesta avanzata a norma dell’art. 390 comma 1: non si può  propriamente parlare di “richiesta di convalida” 293, infatti, ove il pubblico ministero si rivolga al giudice pur avendo egli stesso rilevato una causa ostativa.   24. Le richieste del pubblico ministero: la richiesta di convalida dell’arresto o del fermo ...   Assegnando al pubblico ministero il dovere di richiedere al giudice la convalida della misura precautelare, l’art. 390 comma 1 dà attuazione all’art. 2 n. 34 della legge-delega. In effetti fu già quest’ultima direttiva a definire la titolarità degli  adempimenti stabiliti dall’art. 13 comma 3 Cost.: e lo fece in conformità al modello cui intendeva ispirarsi il nuovo rito penale, nel quale si voleva «ogni potere  decisorio [...] riservato ad organi non coinvolti nella funzione investigativa» 294.  Al pubblico ministero fu attribuito il compito di dare tempestivamente impulso al  controllo giurisdizionale, entro il termine che il terzo comma dell’art. 13 Cost.  stabilisce per la comunicazione del provvedimento restrittivo funzionale al giudizio sulla convalida. Nella trama codicistica, tale adempimento comunicativo ha  poi assunto le forme della richiesta di cui all’art. 390 comma 1 295.   Alla procedura di convalida deve essere sottoposta non soltanto la misura che  la polizia abbia applicato di propria iniziativa, ma anche quella disposta dal pubblico ministero, purché non rimasta ineseguita per essere il destinatario riuscito a  sottrarvisi 296. Il pubblico ministero che deve provocare l’intervento giurisdizionale è quello del luogo dove l’arresto o il fermo è stato eseguito 297. Il termi                             292 Tale è la conclusione alla quale perviene Cass., Sez. II, 10.11.2011, Manzittu, cit.; analogamente, Cass., Sez. I, 6.12.2011, Frau, cit. Con riguardo al caso di libertà riacquistata attraverso l’elusione della sorveglianza da parte dei soggetti preposti, sul rapporto tra configurabilità del delitto di evasione della persona in stato di arresto e mancato vaglio, in sede di udienza  di convalida, circa la legittimità dell’iniziativa della polizia giudiziaria, v. Cass., Sez. VI,  25.6.2013, Louri Mohamed alias Rabhi Salah, cit.    293 Sul senso dell’espressione v. L. D’Ambrosio, Art. 386, 420.  294 L. D’Ambrosio, Art. 379, 357. Supra, 1.  295 V. A. Ferraro, Arresto, 86, nota 50, e 89 s.; K. La Regina, L’udienza, 243 s.   296 Esclude «la eventualità [...] della convalida di un decreto di fermo rimasto inesegui to» a causa della tempestiva fuga del destinatario Cass., Sez. Un., 11.5.1993, Maroni, cit.:  supra, 11.1.    297 V. D. Carcano, G. Izzo, Arresto, 34; A. Ferraro, Arresto, 84; K. La Regina, L’udienza, 201.     Arresto, fermo e allontanamento d’urgenza dalla casa familiare 131   ne 298 di quarantotto ore concessogli decorre dalla materiale apprensione del soggetto 299. L’inutile decorso del lasso di tempo indicato determina la sopravvenuta  inefficacia della precautela, donde la doverosa liberazione immediata del soggetto ex art. 389.   Ben presto l’art. 390 suscitò qualche incertezza in ordine alla condizione che  garantisce la conservazione della restrizione provvisoria: mera formulazione della  richiesta entro il termine prescritto 300 oppure presentazione della stessa presso la  cancelleria del giudice 301. La soluzione più plausibile sembra quella che conserva  efficacia alla misura se la richiesta di convalida – che può essere legittimamente  trasmessa anche a mezzo telefax – perviene nella cancelleria del giudice entro  quarantotto ore dall’arresto o dal fermo, pur se oltre l’orario di chiusura dell’ufficio o in un giorno festivo 302. In ogni caso, l’osservanza dei termini che governano la procedura di convalida, a partire da quello concernente la relativa richiesta,  non s’impone quando l’arrestato o il fermato non è più ristretto 303.                               298 In tal senso, fra le altre, Cass., Sez. I, 6.5.2009, Valente, CED, 2009/243811, ove, tuttavia, si ammette che la regola secondo la quale – ai fini del computo dei termini massimi cui è  sottoposta la procedura di convalida – occorre aver riguardo al momento iniziale della reale  privazione della libertà, subisca «un obbligato correttivo [...] ove il tempo ulteriore trascorso si  sia reso necessario per gli accertamenti sull’identità della persona arrestata (cfr. art. 349 c.p.p.,  comma 4)». Per quanto concerne «altre disposizioni normative che prevedono forme di identificazione diverse da quella c.d. giudiziaria», nel senso che si tratta di attività «sicuramente non  computabili ai fini della decorrenza delle misure precautelari», v. Cass., Sez. I, 13.11.2007,  Turè, CED, 2007/238422. In ordine alle restrizioni precautelari applicate in rapporto a reati  legati al fenomeno dell’immigrazione, per l’esclusione – dal computo dei termini prescritti per  la convalida – del periodo trascorso per l’accertamento dell’identità dello straniero mediante  rilievi fotodattiloscopici ai sensi dell’art. 6 t.u. immigrazione, v. anche, fra le altre, Cass., Sez.  I, 10.6.2010, Bakhiri, CED, 2010/247427; Cass., Sez. I, 13.11.2008, Beremli, CED, 2008/242099;  Cass., Sez. I, 14.2.2008, Chen, CED, 2008/239181. In senso critico, K. La Regina, L’udienza, 244 s.    299 Se il pubblico ministero dispone il fermo quando la misura è già in atto per iniziativa  della polizia giudiziaria, non ne deriva un’estensione della durata massima della precautela:  Cass., Sez. I, 6.12.2007, Capasso, CED, 2008/238776. Per altro verso, là dove l’esecuzione  della misura precautelare venga ritardata, l’estensione temporale concessa alla restrizione  provvisoria non subirà contrazioni: infatti, il punto di riferimento resterà l’effettiva apprensione del soggetto e non il momento in cui ciò sarebbe potuto avvenire (v., già con riguardo all’abrogato art. 98 t.u. stupefacenti, Cass., Sez. VI, 22.12.1997, Arellano Osorio, CED, 1998/210071).  In dottrina, cfr. K. La Regina, L’udienza, 244.    300 In tal senso Cass., Sez. I, 12.2.1992, D’Avino, in Arch. nuova proc. pen., 1992, 588.   301 V. Cass., Sez. I, 8.6.1990, Paunkovic, in Riv. pen., 1991, 425; in dottrina, v. M.M. Mo naco, Convalida, 252.   302 A favore di tale soluzione, Cass., Sez. V, 26.5.2009, Incandela, CED, 2009/244138;   Cass., Sez. VI, 27.11.2008, Pascale, CED, 2008/241612; Cass., Sez. IV, 16.1.2004, Minutillo,  CED, 2004/227350; Cass., Sez. VI, 11.5.1998, Desire, in Riv. pen., 1998, 1168, ove si afferma  la non applicabilità dell’art. 172 comma 6 alla presentazione della richiesta di convalida delle  misure precautelari; in dottrina, v. K. La Regina, L’udienza, 249 s.    303  V. Cass., Sez. II, 24.10.2003, Sozzi, CED, 2003/227656; Cass., Sez. V, 22.5.1998,     132 Giulia Mantovani   In giurisprudenza 304 si è precisato che, per evitare la caducazione della precautela, è necessario che entro quarantotto ore dalla sua esecuzione il pubblico ministero non soltanto ne richieda la convalida, ma trasmetta al giudice anche gli atti  indicati nell’art. 122 disp. att., imprescindibili per la formulazione del giudizio  sulla legittimità dell’attività sottoposta al controllo giurisdizionale 305. Anche nel  caso in cui l’arrestato o il fermato sia già stato rimesso in libertà, il magistrato è  comunque tenuto a fornire al giudice tali atti, pur oltre le quarantotto ore dall’esecuzione della misura, ma prima dell’udienza o producendoli nella stessa, essendo altrimenti legittima la mancata convalida della misura precautelare 306 .  L’art. 122 disp. att. è stato accolto da letture diverse circa la finalità perseguita:  individuazione del materiale di accompagnamento della richiesta ex art. 390  comma 1 che non può omettersi – ostando la sua assenza alla convalida dell’arresto o del fermo – salvi possibili ulteriori arricchimenti 307 oppure definizione  dei soli atti suscettibili di sottoposizione al giudice, con esclusione di tutti gli altri 308. L’attribuzione di quest’ultimo significato all’art. 122 disp. att. crea i problemi maggiori ove ne derivi un limite al novero dei supporti che possono accompagnare la richiesta di una misura coercitiva che faccia seguito ad una restrizione precautelare 309 . Un chiarimento è venuto dagli innesti operati dal d.lgs.  14.1.1991, n. 12: da un lato, l’esplicito riferimento all’art. 291 inserito nell’art.  391 comma 5, ossia nella previsione espressamente dedicata alla vicenda cautelare che si collochi nell’ambito della procedura di convalida; dall’altro lato, il  comma 3-bis dell’art. 390, che mutuò la definizione del corredo delle richieste in  ordine alla libertà personale trasmesse al giudice dal pubblico ministero che non  ritenga di comparire in udienza dall’art. 291 comma 1, senza esclusioni ex lege. A  quest’ultimo riguardo si è osservato che dal “nuovo” comma si trae un’indi                             Azemi, in Cass. pen., 2000, 2657; Cass., Sez. V, 7.11.1997, Tineo, cit.; Cass., Sez. I,  28.10.1994, Rovai, cit.; Cass., Sez. VI, 11.7.1990, Favano, cit.; Cass., Sez. VI, 9.2.1990, Linzola, in Cass. pen., 1990, II, 123 s.    304 V. Cass., Sez. IV, 5.10.1999, Bee, cit.   305 Nello specifico, si tratta del verbale di arresto o di fermo, di copia della documentazione   attestante che il soggetto è stato tempestivamente condotto nel luogo di custodia, del decreto di  fermo eventualmente emesso a norma dell’art. 384 comma 1 (nulla impedisce al pubblico ministero «di riqualificare correttamente come verbale di arresto in quasi-flagranza un atto erroneamente definito come verbale di fermo» dalla polizia giudiziaria: Cass., Sez. III, 18.2.1999,  Sciammetta A., CED, 1999/213279).   306 Cass., Sez. IV, 5.10.1999, Bee, cit.   307 Contro la limitazione degli atti ostensibili al giudice della convalida entro i confini di cui   all’art. 122 disp. att., v. P.P. Rivello, Art. 122, 463. In giurisprudenza, v. Cass., Sez. I,  1.6.1992, Cefariello, CED, 1992/191611.    308 In tal senso L. Filippi, L’arresto, 314 s.; G. Midolo, La trasmissione, 587.   309 Cfr. L. D’Ambrosio, Art. 391, 449; A. Ferraro, Arresto, 114; L. Scomparin, Arresto, 265 s. In   giurisprudenza, v. Cass., Sez. I, 1.6.1992, Cefariello, cit.; Cass., Sez. fer., 20.8.1991, Mercurio, in  Cass. pen., 1992, 3098; Cass., Sez. I, 9.2.1990, Duraccio, CED, 1990/183649.      Arresto, fermo e allontanamento d’urgenza dalla casa familiare 133   cazione generale – non limitata ai casi in cui il pubblico ministero non intenda  essere presente all’udienza – a sostegno della non tassatività dell’elenco di atti  oggetto di ostensione al giudice della convalida contenuto nell’art. 122 disp.  att. 310.   25. … e le richieste cautelari.   Affinché il giudice investito della decisione sulla convalida di un arresto o di un  fermo possa anche disporre per il futuro in ordine alla libertà personale del soggetto,  è necessario che vi sia la richiesta di una misura coercitiva 311 da parte del pubblico  ministero 312, com’è reso esplicito dal riferimento – nell’art. 391 comma 5 – all’art.  291 313. Anche in tal caso il pubblico ministero potrà avvalersi di tutti gli elementi 314 che riterrà opportuno sottoporre al giudice per supportare la propria istanza,  senza poter comunque omettere quelli a favore dell’interessato e le deduzioni e  memorie difensive che siano già state depositate. La presentazione dell’eventuale  istanza cautelare e degli elementi su cui essa si fonda non deve necessariamente essere contestuale a quella della richiesta di convalida e degli atti indicati nell’art. 122  disp. att., né soggiace al termine massimo di quarantotto ore dall’esecuzione dell’arresto o del fermo 315. Il pubblico ministero potrà pure scegliere 316 di provvedere  direttamente all’udienza, mentre – se non intende essere presente – basterà che trasmetta la domanda della misura coercitiva ed i relativi supporti 317 «per l’udienza»                               310 V. K. La Regina, L’udienza, 246 s.   311 Nel senso che, «benché il comma 5 dell’art. 391 c.p.p. menzioni solo le misure “coerci tive”, deve tuttavia ritenersi consentita […] anche la richiesta (e la conseguente applicazione)  di misure “interdittive”», A. Ferraro, Arresto, 128.   312 L’art. 3 comma 4 d.lgs. n. 106/2006 esclude che sia necessario l’assenso scritto del procuratore della Repubblica o del procuratore aggiunto o del magistrato appositamente delegato  quando la richiesta di misure cautelari personali sia formulata in occasione di quella di convalida dell’arresto in flagranza o del fermo di indiziato ai sensi dell’art. 390: in tema v. Cass.,  Sez. Un., 24.2.2011, Fatihi, CED, 2011/249301.    313 V. A. Ferraro, Arresto, 122; K. La Regina, L’udienza, 397 s.  314 Per un approfondimento, A. Ferraro, Arresto, 116; K. La Regina, L’udienza, 247 s.; G.   Salvi, Artt. 390-391, 317 ss.   315 Sul punto cfr. A. Ferraro, Arresto, 92 s.  316 Sui due percorsi possibili per la domanda cautelare innestata nel procedimento di conva lida, A. Marandola, L’interrogatorio, 463 s.   317 Nel senso che «il pubblico ministero, quando non intende comparire all’udienza, deve   presentare al giudice specifiche richieste in ordine alla misura coercitiva che ritiene applicabile  all’imputato, senza essere obbligato a motivarle», Cass., Sez. V, 22.5.1991, Stojanovic, CED,  1991/187733; cfr., altresì, Cass., Sez. V, 16.5.1991, Djordjevic, CED, 1991/187731. Invece,  secondo Cass., Sez. VI, 14.2.1997, Messi Abderramane, CED, 1997/208121, il pubblico mini   134 Giulia Mantovani   (art. 390 comma 3-bis) 318. Inoltre, al magistrato requirente non è preclusa la possibilità di richiedere al giudice della convalida l’applicazione di una misura coercitiva pur dopo aver diversamente opinato, disponendo la liberazione del soggetto  a norma dell’art. 121 disp. att. 319.   25.1. L’ampliamento dell’area della coercizione cautelare.  Per quanto riguarda l’iniziativa spettante al pubblico ministero per ottenere   una misura coercitiva, di assoluto rilievo appare la seconda parte del comma 5  dell’art. 391: l’area entro cui tale iniziativa può esplicarsi, infatti, ne risulta allargata rispetto ai casi in cui il magistrato requirente si attivi al di fuori della procedura di convalida di una restrizione già applicata in via provvisoria. In concreto, il  successo dell’istanza dipenderà dall’esito del giudizio sulla convalida dell’arresto,  in quanto soltanto ove quest’ultimo sia positivo il giudice – in presenza delle condizioni di applicabilità previste dall’art. 273 e ricorrendo taluna delle esigenze  cautelari – potrà disporre una misura coercitiva al di là dei limiti di pena fissati  dagli artt. 280 e 274 comma 1 lett. c 320.   Già nella sua versione originaria il codice volle che l’area della coercizione  cautelare potesse estendersi per coprire il più vasto ambito di operatività che si era  riconosciuto all’arresto nel secondo comma dell’art. 381. La ratio è chiara: s’intese coordinare la potestà precautelare con quella cautelare, così da non lasciare  senza sbocco gli arresti legittimamente eseguiti oltre gli ordinari confini assegnati  alla coercizione cautelare 321. Sui rapporti fra l’una e l’altra potestà sono note le  parole spese una decina d’anni fa dalla Corte costituzionale nella sentenza n. 223  del 2004 322: ne risultò ribadita «la configurazione dell’arresto come misura “precautelare”» 323, che trova la sua giustificazione nella necessità di evitare l’infruttuosità di un provvedimento restrittivo tardivo. Sotto tale profilo, è innegabile che  la seconda parte dell’art. 391 comma 5 valga proprio ad evitare arresti senza alcu                             stero non è tenuto a motivare la richiesta di convalida dell’arresto, ma la motivazione è indispensabile in ordine all’ulteriore richiesta cautelare.    318 Cfr. K. La Regina, L’udienza, 324 ss.  319 V. C. cost., 26.6.1991, n. 304 (ord.): supra, 23.3.  320 Infra, 33.  321  V. C. cost., 8.6.2001, n. 187 (ord.), che affermò la non omogeneità della situazione   «dell’indagato, sia pure per il medesimo titolo di reato, arrestato in flagranza ovvero in stato di  libertà», per concludere che «di tale diversità di situazioni il legislatore ha tenuto opportunamente  conto» (l’argomentazione fu allora utilizzata per rigettare una questione di legittimità costituzionale mirante ad estendere la possibilità della coercizione cautelare per uno dei reati elencati nell’art. 381 comma 2 anche al di fuori dei casi di avvenuto arresto). Sul punto, all’indomani dell’entrata il vigore del “nuovo” codice di rito, v. le osservazioni di E. Fassone, Art. 280, 101.    322 Supra, 1.  323 A. Caputo, Immigrazione, 565.     Arresto, fermo e allontanamento d’urgenza dalla casa familiare 135   no sbocco possibile nella coercizione cautelare 324 , ma è altrettanto vero che  l’obiettivo è raggiunto attraverso una sorta di inversione del «rapporto di strumentalità tra arresto e cautele processuali» 325.   La deroga agli ordinari limiti oggettivi del potere coercitivo connessa alla legittima esecuzione di un arresto, inoltre, è stata oggetto di dubbi interpretativi,  alimentati da difetti di coordinamento fra l’eccezione e le modifiche apportate nel  tempo alle regole vigenti in materia cautelare. In particolare, margini d’incertezza  si crearono quando la legge 8.8.1995, n. 332, introdusse, per il reato oggetto del  procedimento, una soglia sanzionatoria differenziata ai fini dell’applicabilità della  custodia cautelare in carcere (nel “nuovo” comma – il secondo – aggiunto nell’art. 280, essa saliva alla reclusione non inferiore nel massimo a quattro anni 326),  senza nel contempo intervenire sul regime derogatorio previsto nella seconda parte dell’art. 391 comma 5. Rebus sic stantibus, non era pacifico se anche il nuovo  limite potesse cadere, tanto più che ne sarebbe derivata una palese incongruenza 327. Infatti, a seguito delle modifiche apportate all’art. 280, erano diventati non  più suscettibili di “conversione” nella custodia carceraria alcuni degli arresti eseguiti a norma dell’art. 381 comma 1 328. Pertanto, ipotizzata la perdurante applicabilità della misura più afflittiva in seguito ad arresto per uno dei delitti elencati  nell’art. 381 comma 2, si denunciava il conseguente paradosso di un trattamento  più benevolo per reati, pur sanzionati con pene maggiori, ma riconducibili ai delitti selezionati dal comma precedente 329. Tale paradosso, tuttavia, sembra non  aver preoccupato il legislatore quando la legge 26.3.2001, n. 128, riformulò la seconda parte dell’art. 391 comma 5. L’intervento chiarì la portata della previsione  a favore della possibilità, a seguito di arresto, di fare eccezione anche alla soglia  di pena richiesta dall’art. 280 comma 2 per il ricorso alla custodia carceraria 330: in  tal senso depone pure l’esplicita estensione della deroga ai limiti previsti dall’art.  274 lett. c 331. Oltre che in caso di restrizione provvisoria ex art. 381 comma 2 332,                               324 Cfr. S. Allegrezza, Incostituzionale, 4704 s.   325 V. F. Caprioli, Presupposti, 421.   326 Sulla limitata incidenza, in concreto, della riforma, v. G. Illuminati, Presupposti, 70 s.;   F. Rigo, Art. 7, 107.   327 V. G. Illuminati, Presupposti, 72 s.   328 Sull’originaria esiguità del numero dei reati di cui all’art. 381 comma 1 esclusi – a se guito della riforma del 1995 – dal novero di quelli per cui l’arresto in flagranza può essere  “convertito” nella custodia carceraria, A.M. Bonagura, Udienza, 262.    329 Illustrano tale paradosso A.M. Bonagura, Udienza, 261 ss.; R. Giovagnoli, L’applicazione, 199 s.; V. Grevi, Misure, 308; P. Sechi, sub art. 12, 450 s.; F. Viggiano, Cautele, 133.    330 Fra gli altri, A.M. Bonagura, Udienza, 260; R. Giovagnoli, L’applicazione, 199; K. La  Regina, L’udienza, 407; P. Sechi, sub art. 12, 449.    331 La precedente portata della deroga, limitata alla sola condizione generale di applicabilità  delle misure coercitive riferita all’entità della pena edittale, era stata, peraltro, ritenuta non lesiva del principio di ragionevolezza da C. cost., 23.4.1998, n. 148 (ord.).    332 Nel senso che, nei «casi “particolari” di arresto [in flagranza] previsti da leggi speciali     136 Giulia Mantovani   la deviazione dai confini ordinari della coercizione cautelare fu autorizzata altresì  nelle ipotesi di arresto per uno dei delitti che lo consentono anche fuori flagranza 333. Diversamente, nessun regime derogatorio fu introdotto per i casi di arresto  eseguito a norma dell’art. 381 comma 1 334. Una successiva riforma degli artt. 280  comma 2 e 274 lett. c ha poi ulteriormente circoscritto il ricorso alla custodia carceraria. Si tratta del d.l. 1.7.2013, n. 78, convertito nella legge 9.8.2013, n. 94. Ai  fini dell’applicabilità della misura più afflittiva, è stata infatti innalzata alla reclusione non inferiore nel massimo a cinque anni la soglia di pena che deve raggiungere il reato oggetto del procedimento 335 ed anche quello temuto, là dove la necessità della carcerazione cautelare si fondi sull’esigenza di fronteggiare il pericolo della commissione di delitti della stessa specie di quello per cui si procede 336.  La spinta al contenimento del ricorso alla misura più afflittiva non ha comunque  raggiunto i casi di “conversione” degli arresti eseguiti per uno dei delitti indicati  nell’art. 381 comma 2 o che consentono la restrizione provvisoria anche fuori flagranza. Ne sono derivati l’idoneità della legittima esecuzione di un arresto per  uno di tali reati a sottrarre la custodia in carcere anche ai suoi “nuovi” confini e,  fra i delitti di cui al primo comma dell’art. 381, l’aumento di quelli la cui pena  edittale non consente che all’arresto segua l’applicazione della misura più afflittiva. Successivamente, con la riforma dell’art. 275 comma 2-bis, è stato però introdotto il divieto della custodia cautelare in carcere «se il giudice ritiene che, all’esito del giudizio, la pena detentiva irrogata non sarà superiore a tre anni», senza  che si sia fatta salva – per quanto più rileva in questa sede – l’applicabilità dell’art.  391 comma 5 (art. 8 d.l. 26.6.2014, n. 92, conv. nella legge 11.8.2014, n. 117) 337.                                   per reati puniti con pene che non consentirebbero, in via normale, l’applicazione di misure  coercitive», la possibilità di disporle ugualmente, in deroga ai limiti edittali ordinari, deve essere espressamente stabilita dalla legge speciale, A. Ferraro, Arresto, 126.   333 Peraltro, l’applicabilità – in sede di convalida – di una misura cautelare in deroga all’art.  280 era già una previsione piuttosto comune in ordine ai casi di arresto consentito anche fuori  flagranza: v. R. Giovagnoli, L’applicazione, 196.    334 V., però, M. Bargis, Disposizioni, 26; R. Giovagnoli, L’applicazione, 211.   335 Tuttavia, è stata sganciata dall’entità della pena edittale l’applicabilità della custodia   cautelare in carcere per il delitto di finanziamento illecito dei partiti di cui all’art. 7 legge  2.5.1974, n. 195.    336 Con la legge n. 47/2015, anche sotto il profilo de quo il trattamento cautelare è stato irrigidito quando viene in gioco il delitto di finanziamento illecito dei partiti.    337  V., fra gli altri, M. Daniele, Il palliativo; A. Laronga, L’art. 275, co. 2°-bis, c.p.p. In  giurisprudenza v., però, con riferimento ad un arresto per evasione, Cass., Sez. VI, 1.10.2015,  El Mkhatri, CED, 2015/265609.       Arresto, fermo e allontanamento d’urgenza dalla casa familiare 137   26. La discovery degli atti che supportano le richieste del pubblico ministero.   Il nodo del diritto della difesa alla conoscenza delle richieste del pubblico ministero, con gli atti presentati dall’inquirente al giudice ai fini della decisione 338, si lega  al tema dell’ampiezza e dell’effettività del contraddittorio in seno al procedimento di  convalida. La discovery connessa alle istanze in ordine alla libertà personale avanzate in seguito all’esecuzione di una misura precautelare è stata oggetto di un contrasto  giurisprudenziale che ha sollecitato le Sezioni Unite della Corte di cassazione a confrontare fra loro principalmente due posizioni: acquisito che – in sede di udienza di  convalida – il contraddittorio abbraccia anche il tema cautelare 339, il contrasto si  concentrava sulle facoltà conoscitive che debbono essere accordate alla difesa.   Sul punto aveva ottenuto un ampio seguito la conclusione secondo cui l’instaurarsi del contraddittorio non presupporrebbe il diritto del difensore di accedere preliminarmente agli atti presentati dal pubblico ministero. A norma dell’art.  391 comma 3, l’equo bilanciamento degli interessi contrapposti sarebbe garantito,  invece, dall’indicazione dei motivi della precautela e dall’illustrazione delle richieste in ordine alla libertà personale da parte del pubblico ministero, che precedono l’interrogatorio dell’arrestato o del fermato e l’audizione del difensore 340. In  ordine all’ipotesi di assenza dell’inquirente, in giurisprudenza si era diffusa la  conclusione per cui a soddisfare le esigenze conoscitive della difesa sarebbe allora  l’esposizione orale del giudice. Quest’ultimo approdo venne più volte confermato 341 anche dopo l’intervento con cui le Sezioni Unite della Corte di cassazione  indicarono come unica interpretazione costituzionalmente conforme quella per  cui, nell’ordinario procedimento de libertate, il deposito previsto dall’art. 293  comma 3 deve precedere l’interrogatorio di garanzia, altrimenti nullo 342. Fu un                               338 Sul diritto di accesso agli atti v. ora l’art. 7 della direttiva 2012/13/UE: tuttavia, «nel  corpo del d.lgs. n. 101 del 2014, non vi [è] traccia di norme dedicate, specificamente, all’attuazione della direttiva» sotto questo profilo, probabilmente poiché il legislatore ha dato «già per  assolti gli obblighi» sul punto (S. Ciampi, Diritto all’informazione, 22 s.).   339 In senso contrario, v., in epoca ormai risalente, Cass., Sez. VI, 21.10.1991, Cacciolla,  CED, 1991/188691.   340 V. Cass., Sez. IV, 18.1.2007, Albanese, CED, 2007/236380; Cass., Sez. II, 4.12.2006,  Paci, CED, 2007/235614; Cass., Sez. II, 9.7.2004, Cernica, CED, 2004/229646.    341 Cass., Sez. III, 7.4.2010, Z., CED, 2010/246772; Cass., Sez. III, 9.7.2009, Said, CED,  2009/244574; Cass., Sez. II, 5.5.2009, Giuffrida, CED, 2009/244351; Cass., Sez. VI,  27.11.2008, Artiano, CED, 2009/242933; Cass., Sez. VI, 11.10.2007, Gurrieri, in Cass. pen.,  2009, 231, con osservazioni di E. Aprile; Cass., Sez. V, 9.7.2007, Pilia, CED, 2007/237283;  Cass., Sez. VI, 19.4.2007, Ben, CED, 2007/236855; Cass., Sez. VI, 5.2.2007, Hoxha, in Cass.  pen., 2007, 4474, con nota di E. Gallucci; Cass., Sez. II, 15.12.2006, Sergi, CED,  2007/235362; Cass., Sez. VI, 27.11.2006, Parisi, CED, 2006/235287.    342 Cass., Sez. Un., 28.6.2005, Vitale, in Cass. pen., 2005, 3260, con nota di L. Giuliani.  Sulla discovery ex art. 293 comma 3 v., diffusamente, A. Marandola, L’interrogatorio, 327 ss.      138 Giulia Mantovani   orientamento minoritario ad argomentare che le conoscenze offerte alla difesa  dall’intervento del giudice non possono ritenersi sufficienti neppure ai fini dell’interrogatorio in sede di udienza di convalida, espressamente indicato dal legislatore  quale valido sostituto di quello ordinariamente prescritto ex art. 294. In particolare, nel caso di pubblico ministero che non ritenga di comparire in udienza, il canale preposto ad assicurare le necessarie basi conoscitive al contraddittorio sarebbe  piuttosto da rintracciare nell’accesso del difensore agli atti presentati dall’inquirente a fondamento delle proprie richieste in ordine alla libertà personale dell’arrestato o del fermato 343.   Il contrasto giurisprudenziale è stato sottoposto alle Sezioni Unite della Corte  di cassazione 344, le quali hanno fatto leva sull’equipollenza normativa tra l’interrogatorio di garanzia prescritto dall’art. 294 e l’interrogatorio in sede di udienza  di convalida per “agganciare” al secondo il medesimo diritto che accompagna il  primo: il diritto all’esame ed all’estrazione di copia 345 degli atti presentati dall’inquirente a fondamento delle proprie richieste (di convalida del fermo o dell’arresto e di applicazione della misura cautelare). Il Supremo Collegio, infatti, ha  giudicato la lettura giudiziale, così come l’illustrazione svolta personalmente dal  pubblico ministero comparso in udienza, mezzi incapaci di garantire adeguatamente il «diritto di difendersi ratione cognita». Il rigetto della richiesta di accesso  agli atti 346 – afferma la Corte – «determina una nullità di ordine generale a regime  intermedio dell’interrogatorio e del provvedimento di convalida, che resta sanata  a norma dell’art. 182 c.p.p., comma 2, se non viene eccepita nella udienza di convalida» 347 . Invece, l’incidenza della diversità del contesto che ospita l’uno e                               343 Diversamente «la scelta del pubblico ministero di avvalersi della facoltà di non comparire in udienza e di illustrare le proprie richieste per iscritto anziché oralmente al cospetto dell’arrestato e del suo difensore» produrrebbe «l’effetto negativo (ed irragionevole)» di privare  questi ultimi di un «contraddittorio in situazione di parità»: Cass., Sez. II, 23.2.2006, Basile,  CED, 2006/233736; successivamente, nello stesso senso, Cass., Sez. I, 1.4.2009, Schirripa,  CED, 2009/243690; Cass., Sez. IV, 14.6.2007, Kurti, CED, 2007/237984. In dottrina, cfr. già  A. Marandola, L’interrogatorio, 467; G. Varraso, Interrogatorio, 1409.    344 Cass., Sez. Un., 30.9.2010, Gemeanu, in Cass. pen., 2011, 883, con nota di M. Lo Giudice;  la pronuncia è altresì commentata da M. Pinna, Le incerte, 1792; G. Varraso, L’accesso, 74.    345 Per quanto riguarda il diritto del difensore all’estrazione di copia degli atti, riconoscendolo in ordine al materiale depositato a norma dell’art. 293 comma 3, C. cost., 24.6.1997, n.  192, precisò che, in considerazione dei termini stabiliti per l’interrogatorio e poi per la richiesta  di riesame e per la relativa decisione, «né il difensore potrà pretendere, né l’autorità giudiziaria  potrà concedere dilazioni di tali termini ove risulti materialmente impossibile procedere alla  copia di tutti gli atti richiesti entro le rigide cadenze previste per l’interrogatorio e per l’udienza  di riesame».    346 Sull’ipotesi in cui la difesa fruisca di un’ostensione soltanto parziale degli atti presentati  dal pubblico ministero, v. K. La Regina, L’udienza, 327 s.   347 Quanto al destino della misura cautelare eventualmente applicata dal giudice della convalida, l’indirizzo minoritario che ha incontrato il favore delle Sezioni Unite si era espresso  esplicitamente: la nullità dell’interrogatorio effettuato nell’udienza di convalida «in quanto     Arresto, fermo e allontanamento d’urgenza dalla casa familiare 139   l’altro interrogatorio è stata circoscritta entro l’alveo delle sole condizioni di esercizio del medesimo diritto di accesso, che sono state mantenute distinte 348: il deposito con avviso notificato al difensore, infatti, non potrebbe «trovare spazio nella udienza di convalida, in considerazione dei tempi assai ristretti in cui deve essere celebrata» 349.   27. Il destinatario delle richieste del pubblico ministero.   La richiesta di convalida della misura precautelare deve essere rivolta «al giudice  per le indagini preliminari competente in relazione al luogo dove l’arresto o il  fermo è stato eseguito» (art. 390 comma 1). La ragione della scelta di un criterio territoriale diverso dal locus commissi delicti s’individua agevolmente: l’inderogabile  radicamento del giudizio sulla convalida nel luogo di esecuzione della misura 350 è                              tempestivamente proposta comporta la perdita di efficacia della misura ai sensi dell’art. 302»  (così Cass., Sez. II, 23.2.2006, Basile, cit.; analogamente Cass., Sez. I, 1.4.2009, Schirripa, cit.;  Cass., Sez. IV, 14.6.2007, Kurti, cit.); in senso critico v. K. La Regina, L’udienza, 334 s., la  quale rileva come la perdita di efficacia della misura cautelare consegua soltanto all’eventuale  successiva omissione dell’interrogatorio di garanzia.    348 Peraltro, sotto il profilo dell’informazione al difensore circa la materiale disponibilità degli  atti, la differenza di trattamento si appanna ove si consideri che Cass., Sez. Un., 28.6.2005, Vitale, cit., ha ritenuto causa di nullità dell’interrogatorio prescritto dall’art. 294 soltanto l’omesso  previo deposito, non anche la mancata tempestiva notifica del relativo avviso. Sulla questione  della fruibilità del diritto di accesso agli atti in assenza della notifica dell’avviso dell’avvenuto  deposito, v. F. Alonzi, Le attività, 183; K. La Regina, L’udienza, 318 ss.   349 D’altronde – ricordano le Sezioni Unite – già la Corte costituzionale ritenne «inconferente il richiamo all’art. 293, comma 3», effettuato a fini di censura dell’equipollenza normativa fra l’interrogatorio in sede di udienza di convalida e quello prescritto dall’art. 294: v. C.  cost., 5.2.1999, n. 16 (ord.). Sui problemi sollevati dalla rimessione al pubblico ministero dei  tempi di presentazione di un’eventuale domanda cautelare e degli elementi su cui la stessa si  fonda (supra, 25), K. La Regina, L’udienza, 327; M. Pinna, Le incerte, 1803.   350 Sottolinea che «il giudice indicato nell’art. 390 comma 1 c.p.p. è funzionalmente competente per il giudizio di convalida dell’arresto o del fermo senza che siano previste deroghe»  Cass., Sez. Un., 14.7.1999, Salzano, in Cass. pen., 2000, 344, con osservazioni di S. Palla.  Sull’inderogabilità della competenza per la convalida in capo al giudice per le indagini preliminari individuato dall’art. 390 comma 1, v., altresì, Cass., Sez. II, 16.11.2006, Lomanto,  CED, 2007/235813; Cass., Sez. III, 2.6.1999, Isa, in Arch. nuova proc. pen., 2000, 61 s. Cass.,  Sez. I, 15.11.1996, Ciulli, CED, 1996/206625, precisa che, in sede di convalida dell’arresto, al  giudice per le indagini preliminari è preclusa ogni delibazione in ordine alla connessione con  altri procedimenti pendenti presso altri uffici giudiziari ed egli perciò deve procedere alla convalida con riferimento al reato di propria competenza e non può, ritenuta la connessione, trasmettere gli atti al giudice per le indagini preliminari competente. V., inoltre, Cass., Sez. II,  23.2.1990, Crupi, in Giur. it., 1990, II, 212 ss.: «può [...] accadere che il luogo ove il fermo o  l’arresto sono stati eseguiti sia compreso nel distretto in cui il magistrato coinvolto esercita allo  stato le sue funzioni ovvero le esercitava al momento del fatto, ed in tal caso vengono inevita   140 Giulia Mantovani   funzionale alla celerità che caratterizza il procedimento 351.  Non sempre il giudice per le indagini preliminari individuato in base al luogo   di esecuzione dell’arresto o, più frequentemente, del fermo coincide con quello  indicato dall’art. 279 quale titolare del potere cautelare. Pur mancando tale identità, il pubblico ministero può comunque utilmente richiedere al giudice della convalida una misura coercitiva: sulla relativa efficacia, però, in giurisprudenza sono emerse posizioni diverse. Chiamate a risolvere il contrasto, le Sezioni Unite  della Corte di cassazione hanno affermato che, «quando il luogo dell’arresto o del  fermo sia diverso da quello della commissione del reato, l’ordinanza coercitiva  emessa dal giudice per le indagini preliminari competente per la convalida ha efficacia provvisoria a norma dell’art. 27» 352: essa, pertanto, cessa di avere effetto  se non rinnovata dal giudice indicato dall’art. 279 entro venti giorni dall’ordinanza di trasmissione degli atti. Le Sezioni Unite hanno ritenuto che la misura  coercitiva disposta dal giudice della convalida che non coincida con quello indicato nell’art. 279 sia una misura emessa da un giudice incompetente nell’esercizio,  in via d’urgenza, del potere surrogatorio contemplato dal secondo comma  dell’art. 291, richiamato nella sua interezza dall’art. 391 comma 5. Rispetto alla  misura coercitiva adottata in sede di udienza di convalida, l’urgenza del provvedere per fronteggiare taluna delle esigenze previste dall’art. 274 sarebbe implicita 353. Per quanto riguarda, invece, l’esercizio del potere cautelare da parte del                              bilmente ad interferire tra loro le disposizioni degli artt. 11 e 390, primo comma»; «orbene, la  Corte ritiene che anche in questa ipotesi non potrebbe negarsi la prevalenza della seconda delle  due disposizioni in parola». In dottrina, fra gli altri, K. La Regina, L’udienza, 251 s.; L. Scomparin, Arresto, 262; F. Vergine, Arresto, 461 s.    351 Proprio l’esigenza di un immediato controllo giurisdizionale sulla restrizione precautelare è stata invocata per sostenere che, nei procedimenti per i delitti indicati nell’art. 51 commi  3-bis, 3-quater e 3-quinquies, la competenza del giudice per le indagini preliminari distrettuale  subisce una deroga quando si tratti del giudizio di convalida: v. Cass., Sez. I, 13.4.1994, Latina, in Foro it., 1995, II, 159, con osservazioni di A. Scaglione; cfr., altresì, Cass., Sez. VI,  18.10.1999, Nasone, in Cass. pen., 2001, 2119; Cass., Sez. VI, 5.6.1996, Mistretta, CED,  1996/205774; inoltre, Cass., Sez. V, 3.5.1996, Barbieri, in Arch. nuova proc. pen., 1997, 224.  Nel senso che il giudice per le indagini preliminari presso il tribunale ordinario, individuato  sulla base del luogo di realizzazione dell’intervento restrittivo, «deve pronunciarsi sulla legittimità dell’arresto anche quando nel corso dell’udienza camerale insorga incertezza sulla minore età dell’arrestato»: Cass., Sez. I, 17.11.2009, Sarr, CED, 2009/245642; analogamente, Cass.,  Sez. I, 8.7.2004, Mohamed, CED, 2004/229803; Cass., Sez. I, 8.2.2002, Dani, CED, 2002/221495.  Tuttavia, «è del tutto legittima la decisione del giudice ordinario [...] dinanzi al quale viene  condotto l’indagato o imputato minorenne per l’udienza di convalida dell’arresto o del fermo  di declinare la propria competenza funzionale in favore dell’autorità giudiziaria minorile, qualora vi siano le condizioni temporali perché quest’ultima provveda nei termini»: Cass., Sez. IV,  6.4.2005, Padeanu, CED, 2005/231788 (relativa ad un caso in cui era risultata inequivocabilmente la minore età dell’arrestato). In dottrina, sulle questioni in oggetto, recentemente, K. La  Regina, L’udienza, 254 ss.    352 Cass., Sez. Un., 14.7.1999, Salzano, cit.   353 Analogamente v. Cass., Sez. II, 21.3.2000, Major, CED, 2000/216594.      Arresto, fermo e allontanamento d’urgenza dalla casa familiare 141   giudice competente, al quale gli atti vengano trasmessi a norma dell’art. 27,  l’intervento delle Sezioni Unite si segnala per due precisazioni. In primo luogo,  anche al giudice individuato ai sensi dell’art. 279 che rinnovi la misura coercitiva provvisoria spetta il più ampio potere cautelare che l’art. 391 comma 5 “aggancia” all’avvenuta convalida dell’arresto eseguito per uno dei delitti indicati  nell’art. 381 comma 2 o per uno dei delitti per i quali è consentito anche fuori dai  casi di flagranza. In secondo luogo, «il giudice cautelare competente non trova  preclusioni endoprocessuali» 354, potendo «l’ordinanza che rinnova la misura  coercitiva [...] basarsi anche sugli stessi elementi presi in considerazione dal giudice dichiaratosi incompetente». Ove, poi, il pubblico ministero che indaga chieda  ed ottenga la misura coercitiva dal giudice indicato nell’art. 279 mentre altrove  ancora pende il procedimento di convalida del fermo eseguito per gli stessi fatti,  in giurisprudenza si è ritenuto che il provvedimento del giudice cautelare naturale  “prevalga” su quello successivamente emesso a norma dell’art. 391 comma 5 355.   Nel citato intervento, le Sezioni Unite non avevano affrontato il tema del valore della dichiarazione di incompetenza del giudice della convalida. Successivamente chiamate a dirimere il contrasto giurisprudenziale sul punto 356, esse ne  hanno affermato la natura costitutiva, invocando argomenti di ordine letterale,  logico e sistematico 357. Nel contempo, si è sostenuto che «è l’autorità che ha ordinato la misura a dover valutare la propria competenza in una dichiarazione»  che deve essere «esplicita» 358.                               354 Nel senso che, nell’ipotesi di provvedimento di rigetto della richiesta di misura cautelare  adottato dal giudice per le indagini preliminari competente per la convalida, ma diverso da  quello indicato nell’art. 279, non si forma alcun giudicato cautelare, cosicché al pubblico ministero non è preclusa la reiterazione della suddetta richiesta al giudice cautelare naturale, cfr.  Cass., Sez. VI, 28.4.2006, Lepre, CED, 2006/235187.    355 V. Cass., Sez. VI, 16.1.2006, Aglieri Rinella, CED, 2006/233827: sul punto v. K. La  Regina, L’udienza, 265 s.    356 A favore dell’irrilevanza della mancanza di una formale dichiarazione d’incompetenza  ai fini della perdita di efficacia della misura coercitiva non rinnovata dal giudice cautelare naturale, Cass., Sez. VI, 28.4.2006, Lepre, cit.; Cass., Sez. I, 7.7.2004, Agyeipah, CED,  2004/229802; Cass., Sez. VI, 26.6.2003, Bouchaib, CED, 2003/228392 (che, trattandosi di uno  dei procedimenti di cui all’art. 328 comma 1-bis, ha sostenuto l’applicabilità dell’art. 27  nell’ipotesi di misura cautelare coercitiva disposta, in sede di udienza di convalida, dal giudice  per le indagini preliminari del luogo di esecuzione dell’arresto in flagranza che non coincida  con quello distrettuale); Cass., Sez. I, 20.3.2002, Sinanaj Shkelqim, in Dir. pen. proc., 2003,  83, con commento di G. Piziali; cfr., altresì, Cass., Sez. VI, 20.11.2001, Giglio, in Cass. pen.,  2003, 2720 ss. (secondo cui, decorso il ventesimo giorno dalla declaratoria – anche implicita –  d’incompetenza, è lo stesso giudice che abbia trattenuto indebitamente gli atti a doversi pronunciare sullo status libertatis dell’indagato, disponendone la scarcerazione: per un commento  v. T. Cavallaro, Sulla misura, 2723). In senso contrario, fra le altre, Cass., Sez. III, 2.12.2009,  Ugochukwu, CED, 2009/245600; Cass., Sez. VI, 18.4.2003, Ndukwe, CED, 2003/228391;  Cass., Sez. II, 24.11.2000, Saliu, in Cass. pen., 2002, 3153, con nota di R.A. Ruggiero.    357 Cass., Sez. Un., 25.3.2010, Mones, in Cass. pen., 2010, 3040, con nota di P. Bronzo.   358 Il valore costitutivo della dichiarazione d’incompetenza non rimetterebbe la caducazione     142 Giulia Mantovani   Qualora provenga da un giudice per le indagini preliminari diverso da quello  individuato in relazione al luogo dove l’arresto o il fermo è stato eseguito,  l’ordinanza che decide sulla convalida, emessa in violazione di una norma attributiva di una competenza funzionale, è nulla 359. In ordine alla sorte della misura  cautelare disposta dal medesimo giudice, che non coincida con quello indicato  dall’art. 279, alla tesi della nullità del provvedimento 360 si contrappone quella che  ne riconosce la validità, seppure quale fonte di una limitazione della libertà personale dotata dell’efficacia provvisoria di cui all’art. 27 361. Ove, tuttavia, si neghi la  validità dell’interrogatorio effettuato in sede di udienza di convalida dal giudice  per le indagini preliminari incompetente ex art. 390 comma 1 362, si conclude per  la necessità dell’interrogatorio di garanzia da parte del giudice indicato dall’art.  279 che rinnovi la misura cautelare 363.   28. Funzione, oggetto e natura del giudizio sulla convalida.   La decisione sulla convalida della precautela «“consuma” l’efficacia del titolo  [detentivo] provvisorio costituito dall’arresto» o dal fermo 364: lo status detentionis può perdurare soltanto se contestualmente il giudice – su richiesta del pubblico ministero – sottopone il soggetto a misura cautelare custodiale 365; se non lo fa,  deve disporre «con ordinanza la immediata liberazione dell’arrestato o del fermato» (art. 391 comma 6), a prescindere dall’esito del giudizio sulla convalida. L’ordinanza di convalida, cioè, «non costituisce titolo di detenzione» 366. Può tutt’al  più rappresentare un presupposto dell’eventuale protrarsi della restrizione: così è  quando il ricorso alla coercizione cautelare viene sollecitato al di là dei suoi con                             della misura all’insindacabile volontà di chi l’ha disposta poiché l’inefficacia differita ex art.  27 ben può derivare dalla pronuncia d’incompetenza proveniente dal giudice dell’impugnazione: cfr. Cass., Sez. Un., 24.1.1996, Fazio, in Cass. pen., 1997, 18, con nota di R. Fois.    359 Cass., Sez. III, 8.11.2000, Lleshai, CED, 2000/217395; Cass., Sez. III, 11.3.1999, Ndricim, in Cass. pen., 2000, 433, con osservazioni di G. Spangher; Cass., Sez. VI, 5.6.1996, Mistretta, cit.    360 In tal senso v. Cass., Sez. III, 11.3.1999, Ndricim, cit.  361 Cass., Sez. IV, 6.2.2008, Beqiraj, CED, 2008/240018; in dottrina, v. K. La Regina,   L’udienza, 340 ss.   362 In tal senso v. G. Spangher, Osservazioni sub Cass. Ndricim, 436 s.   363 V. Cass., Sez. IV, 6.2.2008, Beqiraj, cit.  364 P. Dubolino, Convalida, 404.   365 V. L. D’Ambrosio, Art. 391, 454; A. Ferraro, Arresto, 130; M.M. Monaco, Convalida,   253. Precisa che «la rimessione in libertà consegue anche all’applicazione di una misura cautelare di carattere non custodiale» F. Viggiano, Art. 391, 1653.   366 Cass., Sez. II, 27.2.2001, Blake, in Cass. pen., 2002, 614.      Arresto, fermo e allontanamento d’urgenza dalla casa familiare 143   fini ordinari ex art. 391 comma 5 367. In giurisprudenza, tuttavia, vi è un caso nel  quale – discutibilmente – la convalida stessa è stata riconosciuta quale titolo di detenzione. Si tratta dell’ipotesi in cui essa abbia ad oggetto l’arresto e preluda all’immediata celebrazione del giudizio: «funzionalmente diretta alla celebrazione del  giudizio direttissimo», in tal caso la convalida legittimerebbe – secondo le Sezioni  Unite della Corte di cassazione – «la procrastinazione dello status detentionis dell’imputato fino alla emanazione del successivo provvedimento coercitivo» 368.   Non diretto ad accertare la sussistenza delle condizioni per il futuro protrarsi della privazione della libertà personale, il giudizio sulla convalida si rivolge, invece, al  passato 369. Esso esercita una funzione di controllo rispetto ad un intervento privativo della libertà personale già eseguito, eccezionalmente deciso dalla polizia giudiziaria o dal pubblico ministero in sostituzione del giudice 370. Più precisamente, nel  caso di arresto in flagranza, l’oggetto del controllo giurisdizionale è la «ragionevolezza dell’atto di polizia» 371. Quest’ultima presuppone l’accertamento della flagranza (“propria” o “impropria”) di un fatto ragionevolmente configurabile, nel suo  profilo oggettivo, come uno dei reati per cui è previsto l’arresto.   La verifica che attinge la sussistenza, in concreto, degli elementi costitutivi di  un fatto tipico legittimante la restrizione a carico della persona ad esso collegata  dalla flagranza concilia l’istituto di cui agli artt. 380 ss. con «la dimensione della  legalità penale» 372. Tuttavia, l’accertamento risente del contesto in cui l’arresto è  deciso e realizzato e poi sottoposto al controllo giurisdizionale. L’intervento restrittivo è caratterizzato dalla contiguità rispetto al fatto, collocandosi, «normalmente, in fase di esordio dell’indagine preliminare» 373; il controllo giurisdizionale  s’instaura e si conclude a brevissima distanza di tempo, allo stato degli atti, e non  è finalizzato a decidere sulla prosecuzione o meno dello stato detentivo. Si spiega,  pertanto, la distinzione fra «il piano del controllo sull’operato della forza pubblica» e «quello della prova necessaria a sostenere un provvedimento cautelare, ed a  maggior ragione […] quello attinente al merito dell’imputazione» 374. In primo                               367 Supra, 25.1; infra, 33.  368 Cass., Sez. Un., 1.10.1991, Simioli, CED, 1991/188583; analogamente, Cass., Sez. VI,   21.7.1992, Quadagno, in Arch. nuova proc. pen., 1993, 133; Cass., Sez. IV, 13.11.2002, Burdus, CED, 2002/223599; Cass., Sez. VI, 8.3.2000, Bondielli A., CED, 2000/216136. Contra, in  dottrina: F. Cordero, Procedura, 1063; M.R. Marchetti, Giudizio, 2440 s.; L. Scomparin, Arresto, 276 ss.    369 L. Filippi, L’arresto, 320; K. La Regina, L’udienza, 374.  370 Sulla natura sostitutiva dell’intervento privativo della libertà personale deciso dalla poli zia giudiziaria o dal pubblico ministero, v. K. La Regina, L’udienza, 7 ss.  371 Cass., Sez. VI, 3.12.2013, Yawat, CED, 2014/257851.  372 D. Negri, Fumus, 92.  373 V. Cass., Sez. VI, 3.12.2013, Yawat, cit.  374 Cass., Sez. VI, 3.12.2013, Yawat, cit. V., inoltre, Cass., Sez. VI, 23.2.2016, Obien,   CED, 2016/266734, Cass., Sez. V, 1.10.2015, Dunisha, cit., Cass., Sez. VI, 5.5.2015, Quaid,     144 Giulia Mantovani   luogo, ne discende la non esigibilità di una verifica positiva circa la sussistenza  dell’elemento soggettivo del reato 375, mentre, in rapporto alla sussistenza in  concreto di una condizione d’incapacità d’intendere e/o di volere ostativa all’arresto ex art. 385, l’illegittimità della misura è ricondotta ai soli casi in cui «lo stato  di non imputabilità […] appar[e] immediatamente percepibile e rilevabile da parte  degli organi di Polizia» 376. In secondo luogo, ai fini della convalida, gli elementi  a disposizione debbono rendere ragionevolmente ipotizzabile la configurabilità  concreta del reato nella sua materialità, senza che, tuttavia, sia necessario il raggiungimento, sul punto, della soglia della gravità indiziaria 377. Qualora si tratti di  arresto in flagranza discrezionale, il controllo giurisdizionale in ordine alla ragionevolezza dell’atto di polizia investe pure i presupposti della «gravità del fatto» e della «pericolosità del soggetto» 378 (anche uno soltanto dei due basta a giustificare la misura) 379. Isolata appare la tesi che vorrebbe il controllo del giudice  della convalida sull’operato della polizia che abbia proceduto ad un arresto di                             CED, 2015/263539, Cass., Sez. V, 26.10.2015, Prenga, in D&G, 26.11.2015, Cass., Sez. VI,  12.2.2015, Ahmad, CED, 2015/262502, e, fra le molte altre, Cass., Sez. VI, 17.2.2015, Chen Fengpang, in DeJure; Cass., Sez. VI, 28.11.2013, Scalici, CED, 2013/258230; Cass., Sez. VI, 21.5.2013,  D’Antonio, CED, 2013/256129; Cass., Sez. VI, 27.11.2012, Crimaldi, CED, 2013/254240; Cass.,  Sez. VI, 12.4.2012, Eebrihim, CED, 2012/253022; Cass., Sez. IV, 6.4.2006, Alessandroni, CED,  2006/233969; Cass., Sez. VI, 11.7.2006, Adamo, CED, 2006/235136; Cass., Sez. I, 30.3.2006, Solimeno, CED, 2006/234259; Cass., Sez. IV, 27.1.2005, De Stefano, CED, 2005/231545; Cass., Sez.  I, 4.4.2003, Ianiga, CED, 2003/224423; Cass., Sez. VI, 30.3.2000, Sacchetti, CED, 2000/216233. In  senso critico v., recentemente, F.M. Iacoviello, La Cassazione, 661 ss.   375 Fra le altre, v. Cass., Sez. VI, 21.4.2008, Guidi, CED, 2008/240369; Cass., Sez. VI,  12.7.2006, Abou Bakir, CED, 2006/234875; ai fini della legittimità dell’arresto, basta che non  sia evidente il difetto dell’elemento soggettivo: Cass., Sez. IV, 2.12.2004, Garavaglia, CED,  2005/231381; Cass., Sez. I, 24.2.1997, Del Puerto, CED, 1997/207348. Sul punto v., in dottrina, D. Negri, Fumus, 96.   376  Cass., Sez. III, 7.7.2010, Pagano, CED, 2010/248479; v., altresì, Cass., Sez. VI,  13.4.2016, Barnaba, CED, 2016/266930.    377 In tema di stupefacenti, Cass., Sez. IV, 15.12.2009, Tomassini, CED, 2010/246417; cfr.,  altresì, Cass., Sez. IV, 27.1.2005, De Stefano, CED, 2005/231545; cfr., inoltre, Cass., Sez. VI,  28.11.2013, Scalici, cit.; Cass., Sez. VI, 28.3.2007, Riaviz, CED, 2007/236671; Cass., Sez. IV,  6.4.2006, Alessandroni, cit., nonché Cass., Sez. IV, 21.6.2000, Biancardo, CED, 2000/216807.  Nel senso che, affinché sussista «un ragionevole fumus del reato di cui al D.P.R. n. 309 del  1990, art. 73», è comunque necessario che gli elementi a disposizione rivestano «oggettivamente una valenza significativa» in ordine alla destinazione della sostanza ad uso di terzi, cfr.  Cass., Sez. IV, 4.5.2007, Torres, CED, 2007/237602. Con riguardo ai reati di cui all’art. 12 t.u.  immigrazione, Cass., Sez. I, 4.4.2003, Ianiga, cit.; cfr. anche Cass., Sez. I, 20.5.2003, Boszormenyi, CED, 2003/225009.    378  V., per esempio, Cass., Sez. V., 4.2.2014, Stoican, CED, 2014/262541; Cass., Sez. VI,  21.5.2013, D’Antonio, CED, 2013/256129; Cass., Sez. VI, 20.11.2008, Giai Checco, CED,  2008/241994; Cass., Sez. IV, 22.2.2007, Marinotti, CED, 2007/236204.   379 Supra, 6.2.; infra, 31.     Arresto, fermo e allontanamento d’urgenza dalla casa familiare 145   screzionale esteso alla «prognosi di una misura “stabile”, alla stregua dei criteri di  cui all’art. 274» 380.   Anche l’accertamento dei presupposti del fermo necessario ai fini della convalida – si sottolinea – «è in buona misura indipendente dall’accertamento dei presupposti per l’applicazione della misura coercitiva eventualmente richiesta dal  P.M.» 381. Sotto il profilo dei pericula libertatis, ai fini della convalida è soltanto il  rischio di fuga 382 a rilevare. Invece, là dove investe «la sussistenza di gravi indizi  di colpevolezza per uno dei reati indicati nell’art. 384», la verifica funzionale alla  decisione sulla convalida del fermo si distinguerebbe «soltanto perché, essendo  limitata al controllo sulla legittimità dell’iniziativa del P.M. o della polizia giudiziaria, va riferita al momento in cui questa si verificò, senza tener conto (com’è  invece doveroso a fini cautelari) di eventuali acquisizioni successive» 383.   Effettivamente, in giurisprudenza, all’accertamento sull’esistenza dei presupposti delle misure precautelari che ha luogo in sede di convalida è diffusamente  riconosciuta la natura di verifica ex ante, «cioè condotta in riferimento alle circostanze che gli agenti hanno conosciuto – o avrebbero potuto conoscere usando la  dovuta diligenza – all’atto del provvedimento restrittivo» 384. Il giudice – si riconosce – è sì dotato del potere di qualificare diversamente il fatto per cui si è                               380 In tal senso Cass., Sez. V, 16.12.2005, Ralmondas, cit. In tale occasione la Corte di cas sazione richiamò – a supporto della propria tesi – C. cost., 24.7.1996, n. 305, là dove, riferendosi appunto ad un’ipotesi di «misura precautelare provvisoria facoltativa», precisava che «essa può essere adottata solo sulla ragionevole prognosi di una sua trasformazione ope iudicis in  una misura cautelare più stabile»: tuttavia, nel senso che la sentenza costituzionale non riguarderebbe l’estensione del controllo sull’operato della polizia spettante al giudice della convalida, v., diffusamente, K. La Regina, L’udienza, 380 ss. Peraltro – sotto altro ma connesso profilo – si può rilevare che C. cost., 2.4.1999, n. 109, ha poi «tacitamente» respinto la doglianza  del rimettente relativa alla mancata previsione del diritto alla riparazione per la detenzione subita in conseguenza di arresto non seguito da ordinanza impositiva della custodia cautelare in  carcere o degli arresti domiciliari (v. C. Santoriello, Un’opportuna, 963).    381 V. Cass., Sez. II, 27.2.2001, Blake, cit.  382 Supra, 11.1.  383 Così Cass., Sez. I, 29.4.1999, Bollo, CED, 1999/214044. Sulla verifica richiesta al giu dice della convalida in ordine al quadro indiziario a carico del fermato, v., altresì, Cass., Sez.  IV, 4.11.2003, Benouna, CED, 2004/227343.   384 Cass., Sez. VI, 3.12.2013, Yawat, cit.; nello stesso senso, fra le altre, Cass., Sez. VI,  13.4.2016, Barnaba, cit.; Cass., Sez. V, 1.10.2015, Dunisha, cit.; Cass., Sez. III, 24.6.2015,  Amistà, cit.; Cass., Sez. II, 11.3.2015, Morelli, CED, 2015/264026; Cass., Sez. VI, 4.11.2014,  Maggi, in DeJure; Cass., Sez. II, 14.1.2014, Bombaci, CED, 2014/261817; Cass., Sez. VI,  28.11.2013, Scalici, cit.; Cass., Sez. VI, 14.10.2010, Prikhno, CED, 2010/248519; Cass., Sez.  V, 27.3.2009, Celona, CED, 2009/243885; Cass., Sez. VI, 11.7.2006, Adamo, cit.; Cass., Sez.  I, 4.4.2006, Oprea, CED, 2006/234211. Cfr., inoltre, Cass., Sez. VI, 17.2.2015, Chen Fengpang, cit.; Cass., Sez. III, 17.6.2014, Pasceri, CED, 2014/260084; Cass., Sez. I, 8.2.2012, Rosiichuk, CED, 2012/252217; Cass., Sez. V, 12.1.2012, Hraich, CED, 2012/252949; Cass., Sez.  III, 7.7.2010, Pagano, cit. (contra, Cass., Sez. V, 5.7.1993, Rinaldi, CED, 1993/195841).      146 Giulia Mantovani   proceduto all’applicazione della misura precautelare, traendone le necessarie conseguenze ai fini della decisione sulla convalida 385, ma non può farlo sulla base di  elementi sopravvenuti 386.   Nell’ottica appena descritta, l’interrogatorio reso dall’arrestato o dal fermato  nell’udienza di convalida, così come gli elementi presentati dal difensore a norma  dell’art. 391-octies, potranno contribuire all’accertamento delle circostanze (ostative all’intervento precautelare) di cui la polizia giudiziaria o il pubblico ministero  avrebbero comunque dovuto avvedersi usando la dovuta diligenza 387; inoltre, saranno utilizzabili ai fini della decisione sull’eventuale richiesta cautelare 388. Le  possibilità, per la difesa, d’incidere sulla convalida aumentano se, invece, all’accertamento sull’esistenza dei presupposti delle misure precautelari si riconosce la  natura di verifica ex post, ossia condotta «tenendosi conto anche degli elementi  acquisiti successivamente, pur se non conosciuti o non conoscibili» al momento  dell’intervento restrittivo 389.   Nel suo complesso, infine, la disciplina del procedimento di convalida rivela,  sotto più di un profilo, la preoccupazione per l’indefettibilità del controllo giurisdizionale: esigenza, questa, che, a seguito della sentenza n. 109 del 1999 della  Corte costituzionale, ha tratto ulteriore alimento, in quanto tale controllo ora condiziona anche l’accesso dell’arrestato o del fermato all’equa riparazione ex art.  314 390. Per apprezzare la preoccupazione appena evocata, basti pensare all’art.  121 disp. att., che prescrive l’intervento giurisdizionale anche nel caso di arrestato  o fermato già restituito alla libertà; oppure all’art. 391 comma 3, ove si esclude  che l’impossibilità di procedere all’interrogatorio osti alla verifica de qua. Non  sempre, tuttavia, l’indefettibilità di un controllo giurisdizionale che valuti “nel  merito” la richiesta di convalida (o di non convalida) della misura precautelare  riesce a conciliarsi in modo soddisfacente con l’obiettivo di contenere il procedi                             385 V. Cass., Sez. V, 19.2.2016, Cosman, CED, 2016/266566; Cass., Sez. IV, 4.11.2003,  Benouna, cit.; Cass., Sez. V, 28.11.1997, Tamburrini, CED, 1998/209563.   386 In tal senso, Cass., Sez. II, 5.4.2013, Chitari, CED, 2013/256783, ove si riconosce inoltre che, data al fatto una differente qualificazione, il giudice dovrebbe comunque accordare la  convalida qualora in concreto sussistessero i presupposti di misura precautelare diversa da  quella per cui la convalida stessa è stata richiesta.    387 V. F. Alonzi, Le attività, 185, nota 84; F.M. Iacoviello, La Cassazione, 661. In giurisprudenza v., in particolare, Cass., Sez. III, 7.7.2010, Pagano, cit.    388  V. Cass., Sez. VI, 5.5.2015, Quaid, cit.  389 V. Cass., Sez. IV, 4.5.2007, Torres, cit. Cfr., altresì, Cass., Sez. VI, 5.2.2009, Perri,   CED, 2009/243072; Cass., Sez. III, 4.12.1998, Gircineanu, CED, 1999/212436; Cass., Sez. VI,  24.5.1996, Debiasi, CED, 1996/205903; Cass., Sez. IV, 16.5.1994, Scorsa, CED, 1994/199064;  Cass., Sez. V, 5.7.1993, Rinaldi, cit. In dottrina, a sostegno del giudizio di convalida come  giudizio ex post, K. La Regina, L’udienza, 390 ss.; propende, invece, per un controllo svolto ex  ante F. Alonzi, Le attività, 185.    390  Cass., Sez. I, 8.3.2007, Hassan, CED, 2007/236786; v., altresì, Cass., Sez. IV,  15.1.2015, Baatar, CED, 2015/262034, Cass., Sez. VI, 9.5.2014, Fofana, CED, 2014/260930.      Arresto, fermo e allontanamento d’urgenza dalla casa familiare 147   mento di cui all’art. 391 entro tempi strettissimi, donde accertamenti rapidi ma  significativamente impoveriti.    29. La fissazione dell’udienza di convalida.   L’art. 390 comma 2 prescrive che dell’udienza di convalida sia dato avviso,  «senza ritardo», al pubblico ministero ed al difensore dell’arrestato o del fermato 391. A questi ultimi si aggiunge la persona liberata, ove la restrizione non sia più  attuale (art. 121 comma 2 disp. att.). L’art. 391 comma 2 stabilisce poi che, in caso di mancato reperimento o mancata comparizione del difensore (di fiducia o  d’ufficio), l’udienza di convalida sarà celebrata alla presenza di un sostituto designato dal giudice ai sensi dell’art. 97 comma 4. Si tratta di una disciplina per lo  più soggetta ad un’interpretazione giurisprudenziale «elastica» 392, che si richiama  alla necessità di assicurare un rapido contatto con l’organo giurisdizionale al soggetto privato della libertà personale su iniziativa della polizia giudiziaria o del  pubblico ministero. Antiformalismo e attribuzione di oneri collaborativi in capo  al difensore dominano la valutazione della Corte di cassazione circa la validità  dell’avviso dato a quest’ultimo 393 , dalla quale dipende la validità stessa dell’udienza celebrata alla presenza di un sostituto designato dal giudice. Ciò si rileva con riguardo all’apprezzamento dell’avviso sotto il profilo della correttezza ed  esaustività del contenuto, della tipologia dei mezzi utilizzati, della distanza  temporale dall’udienza. Così, si è esclusa la nullità dell’avviso privo della data e  dell’ora dell’udienza, integrato soltanto a ridosso della stessa, facendosi carico al  destinatario di procurarsi le informazioni mancanti e «tenersi pronto a interveni                             391 Cass., Sez. VI, 27.5.2008, Skuqi, CED, 2008/240582, esclude che l’avviso dell’udienza   debba essere dato «a quel legale la cui nomina sia stata formalizzata in un momento successivo  alla emissione dell’avviso stesso»; cfr., altresì, Cass., Sez. IV, 5.5.2000, Ferri Vici G., CED,  2000/217377, ove si sostiene che è «onere del difensore [tardivamente nominato] di intervenire  all’atto, previamente adoperandosi per assumere le opportune informazioni», nonché Cass.,  Sez. VI, 17.1.1991, Gobbi, CED, 1991/190144. In precedenza v. Cass., Sez. Un., 6.7.1990,  Scarpa, in Cass. pen., 1990, II, 386, secondo cui il destinatario dell’avviso è il difensore che  risulti tale al momento della richiesta di convalida del pubblico ministero (nella specie, comunque, la nomina era successiva anche alla «fissazione dell’udienza da parte del giudice ed  [a]l compimento da parte del suo ufficio degli atti volti alla notificazione dell’avviso»). Sull’efficacia della nomina del difensore di fiducia effettuata ex art. 123 (sin dal momento della  ricezione da parte del direttore del carcere), v. Cass., Sez. Un., 26.3.1997, Procopio, in Cass.  pen., 1998, 45. Quanto all’omissione dell’avviso nei confronti di uno dei due difensori di fiducia nominati dall’arrestato o dal fermato, nel senso del determinarsi di una nullità di ordine generale a regime intermedio dell’interrogatorio effettuato in sede di convalida, v. Cass., Sez. I,  1.2.2008, Satta, CED, 2008/239219; Cass., Sez. VI, 20.2.2004, Abazoski, CED, 2004/229403.    392 Così Cass., Sez. IV, 29.5.2001, Restagno, CED, 2001/219879.  393 Cfr. A. Bassi, Un ulteriore, 1290 ss.     148 Giulia Mantovani   re» 394. Consolidato è poi l’approccio antiformalistico, forgiato sugli oneri di collaborazione del difensore, in materia di modalità dell’avviso de quo 395. Risale al  2002 la pronuncia con cui le Sezioni Unite 396 riconobbero che, per dare conoscenza della data dell’udienza di convalida al difensore, non soltanto è consentita  «una attività a forma libera»; il Supremo Collegio aggiunse, inoltre, che la validità dell’avviso così fornito «prescinde dalla conoscenza effettiva» che ne abbia il  destinatario. È sufficiente (e necessario) che esso venga dato «nel modo che si  appalesa il più idoneo a rintracciare il difensore», sulla base di una «valutazione  di adeguatezza del mezzo prescelto […] formulata […] caso per caso» 397. Per il  resto, si ritiene onere del difensore assicurarsi che siano ben funzionanti gli apparrecchi, deputati alle comunicazioni, di cui egli dispone e verificare i messaggi ricevuti, memorizzati nella segreteria telefonica 398, ma pure inviati via fax 399 e finanche pervenuti al cellulare 400, tutti potenziali veicoli dell’avviso di fissazione  dell’udienza di convalida. Infine, sebbene l’art. 390 comma 2 non preveda «alcun  termine specifico minimo» per l’avviso de quo, si riconosce che la distanza  dall’udienza non è comunque irrilevante ai fini della sua validità, non potendo essere così esigua da frustrare lo scopo stesso della comunicazione 401.   Per la fissazione dell’udienza di convalida l’art. 390 comma 2 prevede l’os                             394 Cass., Sez. IV, 29.5.2001, Restagno, cit. Per un caso di avviso di fissazione dell’udienza  di convalida con indicazione errata del cognome del fermato, nella specie ritenuta dalla Corte  di cassazione non ostativa alla validità dell’avviso, Cass., Sez. III, 11.6.2002, Fassliu Luan,  CED, 2002/222904.    395 In senso critico v. già G. Spangher, In tema, 283.  396 Cass., Sez. Un., 30.10.2002, Arrivoli, cit. In precedenza v. la soluzione proposta da   Cass., Sez. Un., 12.10.1993, Morteo, in Cass. pen., 1994, 892.  397 Nella specie si discuteva della validità dell’avviso dato mediante registrazione nella se greteria telefonica del difensore di fiducia: quanto alla dimostrazione dell’avvenuta memorizzazione del messaggio, basta «l’attestazione della polizia giudiziaria, contenuta nel verbale di  arresto». Cfr., altresì, Cass., Sez. I, 14.1.2008, Ben, CED, 2008/238945.    398 In tal senso, ancora, Cass., Sez. Un., 30.10.2002, Arrivoli, cit. Analogamente, di recente,  Cass., Sez. VI, 18.6.2014, Bevinetto, CED, 2014/261646.   399 Cass., Sez. IV, 3.10.2013, Niang, CED, 2014/258213; nello stesso senso, Cass., Sez. II,  9.10.2008, Valenti, CED, 2008/242407.   400 Cass., Sez. IV, 11.7.2012, Caffo, in Dir. pen. proc., 2012, 1501, con nota critica di R.  Montanile.    401 V. Cass., Sez. IV, 3.12.2014, Tetto, CED, 2015/261947; v., altresì, Cass., Sez. IV,  11.7.1997, Mounir, CED, 1997/209059. Nel senso che il «termine di ventiquattro ore per  l’avviso al difensore, […] previsto in via generale dall’art. 364 cod. proc. pen., è però incompatibile con il procedimento di convalida, caratterizzato dalla necessità di espletare i relativi  adempimenti in tempi brevi, pena la perdita di efficacia dell’arresto o del fermo», Cass., Sez.  VI, 5.3.1999, Mutone, CED, 1999/213683. Come esempi di distanza temporale fra l’avviso e  l’udienza ritenuta congrua, v. Cass., Sez. VI, 18.6.2014, Bevinetto, cit.; Cass., Sez. IV,  3.10.2013, Niang, cit.; Cass., Sez. VI, 29.11.2010, n. 42155, in Proc. pen. giust., 2011, fasc. 2,  59, con nota critica di A.E. Ricci.      Arresto, fermo e allontanamento d’urgenza dalla casa familiare 149   servanza di un termine: occorre provvedere «al più presto e comunque entro le  quarantotto ore successive» alla richiesta del pubblico ministero 402. Il tempo  concesso al giudice resta di quarantotto ore anche qualora l’inquirente non abbia  consumato tutto quello a sua disposizione per avanzare l’istanza 403. In forza del  necessario coordinamento con l’art. 391 comma 7 si ricava che, all’infruttuoso  spirare delle quarantotto ore dalla richiesta di convalida del pubblico ministero,  l’efficacia dell’arresto o del fermo cessa 404: la restrizione precautelare non può  durare oltre, in attesa della decisione del giudice, e ciò nemmeno se l’udienza è  già stata fissata (anche se, come si vedrà nel prosieguo, in giurisprudenza si fornisce una lettura che, di fatto, “allunga” il termine) 405. Nel caso di soggetto già rimesso in libertà è inapplicabile il termine di cui agli artt. 390 comma 2 e 391  comma 7 406.   30. Lo svolgimento dell’udienza di convalida.   Il luogo di svolgimento dell’udienza di convalida è disciplinato dall’art. 123  disp. att. trans., riformato dall’art. 2 d.l. 22.12.2011, n. 211, convertito nella legge  17.2.2012, n. 9, con l’intento di ridurre il numero dei trasferimenti dagli istituti di  custodia 407. La regola è lo svolgimento dell’udienza di convalida «nel luogo dove  l’arrestato o il fermato è custodito». Essa non vale, naturalmente, se l’interessato è  già stato liberato; né si applica, per evidenti ragioni, nell’ipotesi di convalida e                               402 «La fissazione […] dell’udienza di convalida dell’arresto prima della ricezione della relativa richiesta da parte del P.M. non determina la nullità dell’udienza e del successivo provvedimento»: Cass., Sez. III, 29.7.1993, Dell’Angelo, CED, 1993/194465. Si è precisato, inoltre,  che «l’udienza di convalida […] non rientra tra quegli “atti” rispetto ai quali opera la sospensione  dei termini nel periodo feriale» (Cass., Sez. I, 12.11.1990, Dragonetti, CED, 1991/186173).   403 Per tale precisazione v. L. Filippi, L’arresto, 319; analogamente K. La Regina, L’udienza, 395 s.    404 L’art. 391 comma 7 fa decorrere il termine di quarantotto ore incombente sul giudice dal  «momento in cui l’arrestato o il fermato è stato posto a [sua] disposizione», ossia dalla richiesta di convalida: A. Ferraro, Arresto, 130, nota 56. L’Autore (ivi, 94) osserva altresì che il termine massimo di cui all’art. 390 comma 2 deve essere «corretto, in adeguata “diminuzione”,  atteso che […] esso coincide con quello massimo concesso per la decisione del giudice». Infine, l’ultimo comma dell’art. 391 contempla – secondo Trib. Genova, 21.5.1992 (ord.), Iedra, in  Arch. nuova proc. pen., 1992, 414 – «una deroga (ispirata al favor libertatis […]) al principio  generale espresso dall’art. 172, comma 4, c.p.p. secondo cui “[…] nel termine non si computa  l’ora o il giorno in cui ne è iniziata la decorrenza […]”».    405 Sulle modalità di calcolo del termine di cui all’art. 391 comma 7 e sulle conseguenze del  suo spirare, infra, 31.   406 V. Cass., Sez. VI, 9.2.1990, Linzola, cit.; Cass., Sez. II, 10.11.2011, Manzittu, cit. Supra, 23.3; 24.   407 Sulla riforma, Gius. Amato, Ridotto, 38 ss.; L. Scomparin, Meno traduzioni, 340 ss.     150 Giulia Mantovani   contestuale giudizio direttissimo; del tutto comprensibilmente, infine, non opera  neppure quando l’arrestato o il fermato è custodito «nel proprio domicilio o altro  luogo di privata dimora» 408. Rispetto al testo precedente, il “nuovo” art. 123 disp.  att. trans. mira a contenere le eccezioni alla suddetta regola: il giudice potrà disporre il trasferimento dell’interessato per la comparizione davanti a sé soltanto in  presenza di «eccezionali motivi di necessità o di urgenza», dei quali dar conto in  un decreto motivato 409. Quest’ultimo consentirà eventualmente l’accertamento  dell’illecito disciplinare introdotto nella lett. gg-bis dell’art. 2 comma 1 d.lgs.  23.2.2006, n. 109, ove è appunto sanzionata l’inosservanza dell’art. 123 disp. att.  trans. 410.   Per quanto riguarda il contesto temporale dell’udienza di convalida, si precisa  che essa può essere celebrata anche in un giorno festivo 411.   Le modalità sono quelle stabilite dall’art. 127, come si ricava dall’incipit  dell’art. 391, che prescrive lo svolgimento dell’udienza «in camera di consiglio».  Tuttavia, esse «sono applicabili solo in quanto compatibili o non espressamente  derogate» 412. Nell’ottica della celerità del procedimento di convalida, rimane ad  esso estranea la previsione, contenuta nel primo comma dell’art. 127, per cui  l’avviso della data dell’udienza «è comunicato o notificato almeno dieci giorni  prima della data predetta» 413, così come non può trovare applicazione il comma  successivo, che stabilisce la possibilità di presentare memorie in cancelleria «fino  a cinque giorni prima dell’udienza» 414. Nella medesima prospettiva di speditezza  s’inscrive l’irrilevanza del legittimo impedimento dell’arrestato o del fermato, in  deroga alla regola stabilita nell’art. 127 comma 4 415. Diversa è invece la ragione  di un ulteriore significativo discostamento dall’ordinaria procedura in camera di  consiglio: a norma del primo comma dell’art. 391, nell’udienza di convalida la                               408 Sul mancato riferimento ai custoditi presso «un luogo pubblico di cura o di assistenza»,   v. L. Scomparin, Meno traduzioni, 341.   409 Ritengono che neppure il testo riformato dell’art. 123 disp. att. osti al trasferimento   dell’arrestato o del fermato a causa di incombenze concomitanti in capo al giudice Gius. Amato, Ridotto, 38; L. Scomparin, Meno traduzioni, 341.    410 Sull’illecito disciplinare (nell’esercizio delle funzioni) di cui alla lett. gg-bis dell’art. 2  comma 1 d.lgs. 23.2.2006, n. 109, v. S. Beltrani, Interrogatorio, 41 ss.; L. Scomparin, Nuove  condotte, 350 ss.    411 Art. 14 disp. reg. c.p.p.: «Nel corso delle indagini preliminari possono essere compiuti  atti del procedimento anche nei giorni festivi». In dottrina, v. L. D’Ambrosio, Art. 391, 446,  nota 2; A. Ferraro, Arresto, 102, nota 3; L. Filippi, L’arresto, 315; F. Vergine, Arresto, 465. In  giurisprudenza, Cass., Sez. IV, 7.11.2000, Khabiri M’Hahed, CED, 2000/217911.    412 L. D’Ambrosio, Art. 391, 447; analogamente, A. Ferraro, Arresto, 102; L. Filippi, L’arresto, 315 ss.; K. La Regina, L’udienza, 285; F. Vergine, Arresto, 465.    413 L. Filippi, L’arresto, 316; K. La Regina, L’udienza, 285; F. Vergine, Arresto, 466.   414 K. La Regina, L’udienza, 366.   415 Infra, 30.3.     Arresto, fermo e allontanamento d’urgenza dalla casa familiare 151   partecipazione del difensore dell’arrestato o del fermato è necessaria 416, e ciò affinché sia garantita l’effettività del diritto di difesa nell’ambito di un procedimento che attinge la libertà personale 417.   Nel complesso, la struttura data dal legislatore all’udienza di convalida è  «congeniale» – osserva l’ord. n. 412 del 1999 della Corte costituzionale – alla  sua funzione, individuata nell’offrire «un momento di necessaria garanzia sullo  status libertatis volto esclusivamente a verificare, allo stato degli atti e nei tempi  brevissimi imposti dall’art. 13, terzo comma, Cost., le condizioni di legittimità  dell’arresto sulla base del relativo verbale». È in armonia con tale disegno complessivo – secondo l’ordinanza – pure la mancata previsione «che il giudice possa  acquisire nuovi elementi di valutazione e, in particolare, sentire come testimoni  gli agenti o gli ufficiali che hanno eseguito l’arresto» 418, là dove la soluzione opposta, invece, snaturerebbe l’udienza di convalida 419. L’eventuale contestazione  delle circostanze emergenti dal verbale della polizia 420 resta dunque affidata agli  elementi di prova a favore del proprio assistito che il difensore può introdurre a  norma dell’art. 391-octies 421, oltre che all’interrogatorio dell’arrestato o del fermato ed all’audizione dell’avvocato stesso 422. Quest’ultimo – secondo alcuni –  sussistendone i presupposti potrebbe peraltro beneficiare di un termine per la difesa, che sarebbe compresso entro limiti temporali assai esigui, ma non in radice  precluso 423.                                416 Infra, 30.2.  417 Cfr. K. La Regina, L’udienza, 285; F. Vergine, Arresto, 466.   418 Comunque – secondo C. cost., 29.10.1999, n. 412 (ord.) – «in caso di effettiva lacunosi tà o contraddittorietà degli elementi sottoposti alla sua valutazione, il giudice, in omaggio al  principio del favor libertatis dovrà disattendere la richiesta del pubblico ministero, non convalidando l’arresto».   419 La validità delle conclusioni raggiunte verrà poi ribadita anche con riguardo all’udienza  di convalida celebrata quando l’interessato è già stato liberato e, pertanto, sono ormai cessate  le esigenze di celerità della procedura: v. C. cost., 21.12.2001, n. 424 (ord.), commentata da G.  Spangher, Limiti, 4018.    420 Sui margini di un sindacato di attendibilità delle attestazioni della polizia giudiziaria in  sede di convalida di un arresto o di un fermo, v. Cass., Sez. VI, 3.12.2013, Yawat, cit., ed altresì Cass., Sez. V, 1.10.2015, Dunisha, cit.   421 Infra, 30.2.  422 Nel senso che al giudice della convalida è precluso operare attività di indagine su richie sta o indicazione della difesa, Cass., Sez. VI, 5.2.2009, Perri, cit.; Cass., Sez. VI, 24.5.1996,  Debiasi, cit.; Cass., Sez. IV, 16.5.1994, Scorsa, cit. Per la soggezione del procedimento di convalida all’art. 190, che vieta al giudice di assumere prove d’ufficio al di fuori dei casi espressamente previsti dalla legge, Cass., Sez. VI, 9.11.1994, Mancia, CED, 1995/200657. In dottrina, sul punto, K. La Regina, L’udienza, 367 ss.; A. Marandola, L’interrogatorio, 470; F. Vergine, Arresto, 467.   423 In tal senso, L. D’Ambrosio, Art. 390, 444; A. Ferraro, Arresto, 107 s.; L. Filippi, L’arresto, 316. Contra, Rel. al testo def. c.p.p., in G.U., 24.10.1988, n. 250, Suppl. ord. n. 2, 187.      152 Giulia Mantovani   30.1. La presenza facoltativa del pubblico ministero.  A seguito delle innovazioni introdotte dal d.lgs. n. 12/1991, il pubblico ministe ro può scegliere se comparire o meno all’udienza. Nel primo caso vi indicherà «i  motivi dell’arresto o del fermo» e illustrerà «le richieste in ordine alla libertà personale» (art. 391 comma 3). Qualora, invece, il magistrato ritenga di non presenziare,  in aggiunta alla richiesta di convalida, anche l’eventuale domanda cautelare, con gli  elementi su cui la stessa si fonda, dovrà necessariamente essere oggetto di trasmissione al giudice. È sufficiente che la richiesta della misura coercitiva ed i relativi  supporti siano trasmessi «per l’udienza» (art. 390 comma 3-bis) 424. La facoltà del  pubblico ministero di non comparire è fra gli aspetti della disciplina del procedimento di convalida giunti all’attenzione della Corte costituzionale. L’ord. n. 424  del 2001 dichiarò la manifesta infondatezza della questione sollevata 425. Si affermò  che «il carattere facoltativo della partecipazione del pubblico ministero trova una  non irragionevole giustificazione nelle esigenze [...] di semplificazione e di snellimento dell’udienza di convalida», secondo la Corte soddisfatte dal legislatore senza  sacrificare al di là del consentito gli interessi contrapposti.   30.2. La partecipazione necessaria del difensore.  Il primo comma dell’art. 391 prescrive «la partecipazione necessaria del di fensore dell’arrestato o del fermato» all’udienza di convalida 426. Si è precisato  che il giudice «non è tenuto a pronunciarsi sull’istanza di differimento dell’udienza avanzata dal difensore di fiducia» impossibilitato a presenziarvi: non comparso quest’ultimo, sarà legittimamente designato un sostituto ex art. 97 comma 4,  secondo quanto è espressamente previsto nel secondo comma dell’art. 391 427.  Nello stesso modo si provvederà a garantire l’assistenza difensiva nel caso di  mancato reperimento dell’avvocato dell’arrestato o del fermato. In giurisprudenza quest’ultima situazione è stata identificata con quella del difensore «“non  rintracciato”, in base alle notizie conosciute dal giudice» 428. Si ritiene che il di                             424 Supra, 25.  425 C. cost., 21.12.2001, n. 424 (ord.). In precedenza l’introdotta possibilità, per il pubblico   ministero, di non comparire all’udienza di convalida era già stata sottoposta al vaglio della  Corte costituzionale, denunciandosene l’incompatibilità con gli artt. 76 e 24 Cost.: tuttavia, C.  cost., 22.1.1992, n. 4, aveva dichiarato la questione di legittimità dell’art. 391 comma 3 inammissibile per difetto di rilevanza nei giudizi a quibus.    426  Nel senso dell’inconciliabilità fra la «particolare brevità dei termini stabiliti» per l’iter  di convalida e la «complessa procedura, disciplinata dall’art. 106 c.p.p., prevista per l’eliminazione dell’incompatibilità» della difesa di più imputati nello stesso procedimento, v. Cass.,  Sez. IV, 22.6.1999, Sebi A., CED, 1999/214583.   427 V. Cass., Sez. II, 5.5.2009, Giuffrida, cit.  428 Cass., Sez. VI, 12.11.1993, Morini, in Cass. pen., 1995, 3361, con nota di N. Triggiani;   più recentemente, Cass., Sez. IV, 25.9.2008, Proietti, CED, 2008/242180.     Arresto, fermo e allontanamento d’urgenza dalla casa familiare 153   fensore di fiducia, il quale non risulti prontamente reperibile presso il recapito disponibile, debba essere sostituito ex art. 97 comma 4, senza che siano necessari  ulteriori tentativi di comunicargli l’avviso 429, sempre che quello espletato possa  ritenersi connotato da «ragionevole serietà e attendibilità» 430: ove così non fosse,  l’avviso dovrebbe ritenersi invalido, non versandosi pertanto in una situazione di  mancato reperimento legittimante la celebrazione dell’udienza di convalida alla  presenza di un legale designato dal giudice 431. Non è pacifico, tuttavia, se, in caso  di omissione o invalidità dell’avviso spettante all’avvocato (di fiducia o d’ufficio), l’udienza svolta con un sostituto designato dal giudice sia affetta da una nullità assoluta 432 (come quella celebrata in assenza di qualsiasi difensore) oppure a  regime intermedio 433.   Il difensore viene sentito «in ogni caso» (art. 391 comma 3), cioè sia qualora  l’interrogatorio dell’arrestato o del fermato abbia avuto luogo sia nell’eventualità  opposta. Essendo ormai acquisito che, in sede di udienza di convalida, il contraddittorio abbraccia anche il tema cautelare, pure ad esso si estende il contributo del  difensore 434. Egli può presentare elementi di prova a favore del proprio assistito ai  sensi dell’art. 391-octies 435, «a prescindere dalla partecipazione del pubblico ministero all’udienza di convalida» 436. Analogamente a quanto può fare il pubblico  ministero a sostegno della sua richiesta cautelare 437 – si sostiene 438 – anche il di                             429 V. Cass., Sez. VI, 20.11.2008, Obidigbo, CED, 2008/242378; Cass., Sez. IV, 14.3.2001,  Giustini, CED, 2001/219177.    430 Cass., Sez. V, 29.9.2000, Goletti, CED, 2000/217491, che ha escluso l’adeguatezza del  tentativo effettuato; le ricerche svolte sono state ritenute sufficientemente serie, invece, da  Cass., Sez. IV, 25.9.2008, Proietti, cit.    431 V. A. Bassi, Un ulteriore, 1293; A.E. Ricci, L’avviso, 66; N. Triggiani, Avviso, 3368 s.   432 V. Cass., Sez. IV, 3.12.2014, Tetto, cit.; Cass., Sez. V, 18.12.1995, Derbari Mounir Ben   Zaier, CED, 1996/203827; cfr., altresì, con riferimento ad ipotesi di convalida e contestuale  giudizio direttissimo, Cass., Sez. Un., 30.10.2002, Arrivoli, cit., nonché Cass., Sez. III,  11.10.2012, Ermonsele, CED, 2012/253873. In dottrina, A. Ferraro, Arresto, 110; K. La Regina, L’udienza, 282 s.; G. Magliocca, Le nullità, 385.    433 In tal senso, Cass., Sez. V, 13.2.2014, Medda, CED, 2014/262738; Cass., Sez. V, 12.2.2009,  Caushi, CED, 2009/243164; Cass., Sez. III, 16.10.2008, Pusceddu, CED, 2008/241499; Cass., Sez.  II, 23.11.2004, Medile, CED, 2005/230225.   434 V. K. La Regina, L’udienza, 363 ss.; A. Marandola, L’interrogatorio, 470.  435 Per questa via il difensore potrebbe tentare di sopperire all’impossibilità di contestare le   circostanze emergenti dal verbale della polizia attraverso l’esame – precluso nell’udienza di  convalida – dei terzi presenti al momento dell’arresto o del fermo: infatti, egli potrebbe introdurre tali contributi nelle forme di cui all’art. 391-bis comma 2, con le difficoltà, tuttavia, che  di fatto genera l’esiguità del tempo a sua disposizione: cfr. K. La Regina, L’udienza, 369.    436 C. cost., 21.12.2001, n. 424 (ord.). Cfr. Cass., Sez. III, 4.12.1998, Gircineanu, cit.; Cass.,  Sez. IV, 16.5.1994, Scorsa, cit. In dottrina, v. G. Spangher, Limiti, 4019; K. La Regina, L’udienza,  365; F. Vergine, Arresto, 466.   437 Supra, 25.  438 V. K. La Regina, L’udienza, 365 ss.      154 Giulia Mantovani   fensore può provvedere direttamente in udienza (e non necessariamente prima) a  presentare i contributi a supporto delle proprie tesi. In ogni caso, ai fini della decisione sulla convalida, l’utilità degli elementi introdotti dalla difesa risulterà significativamente ridotta qualora al giudizio si riconosca natura ex ante, secondo  un’opinione diffusa in giurisprudenza 439.   30.3. Il ruolo dell’arrestato o del fermato.  La presenza dell’arrestato o fermato è soltanto eventuale: l’udienza di conva lida è celebrata in sua assenza ove egli «non abbia potuto o si sia rifiutato di comparire» (art. 391 comma 3). Pertanto, ove l’interessato non compaia, il giudice  dovrà comunque pronunciarsi sulla legalità dell’operato della polizia giudiziaria e  del pubblico ministero. L’eccezione alla regola della rilevanza del legittimo impedimento contenuta nell’art. 127 comma 4 si giustifica nell’ottica della celerità  dell’iter 440, rispetto alla quale soccombe l’esigenza di effettività del diritto di difesa salvaguardata dal rinvio dell’udienza. Se comparso, l’arrestato o fermato è  interrogato dal giudice, secondo le regole dettate dagli artt. 64 e 65. Anche chi ne  ammette la possibilità, esclude comunque che le dichiarazioni spontanee possano svolgere una «funzione surrogatoria dell’interrogatorio» 441.    30.4. L’interrogatorio.  Secondo le parole delle Sezioni Unite della Corte di cassazione, «l’inter rogatorio in sede di convalida [...] è atto polifunzionale, perché è destinato, da un  lato, a riflettersi sulla richiesta di convalida del fermo o dell’arresto e, dunque,  eventualmente a contestarne la fondatezza, e, dall’altro, sulla eventuale richiesta  di misura cautelare» 442. Già con il d.lgs. n. 12/1991, fu stabilito espressamente  che si tratta di atto equipollente all’interrogatorio di garanzia successivo all’esecuzione dell’ordinanza che dispone una cautela personale 443 (art. 294 comma                               439 Supra, 28.  440 F. Caprioli, Indagini, 558; A. Ferraro, Arresto, 103; L. Filippi, L’arresto, 316 s.; K. La   Regina, L’udienza, 286 s.; F. Vergine, Arresto, 466. V., però, con riguardo all’udienza di convalida dell’arresto di una persona rimessa in libertà ex art. 121 disp. att., Cass., Sez. I,  11.11.2014, Moretti, CED, 2014/261460.    441 A. Marandola, L’interrogatorio, 469; analogamente K. La Regina, L’udienza, 361. In  senso contrario alla possibilità, per l’arrestato o fermato, di rendere dichiarazioni spontanee  nell’udienza di convalida, v. Cass., Sez. fer., 16.8.2002, Orlando, CED, 2003/223483.    442 Cass., Sez. Un., 30.9.2010, Gemeanu, cit. Sul possibile uso a fini contestativi, in sede  dibattimentale, delle dichiarazioni rese a norma dell’art. 391 dispone l’art. 503, che ne prevede  l’acquisizione «nel fascicolo per il dibattimento, se sono state utilizzate per le contestazioni».    443 Ricostruiscono l’iter che ha infine condotto all’espressa equiparazione normativa dei  due atti K. La Regina, L’udienza, 294 ss.; A. Marandola, L’interrogatorio, 83 ss.; L. Scomparin, Arresto, 267 ss.      Arresto, fermo e allontanamento d’urgenza dalla casa familiare 155   1) 444. Sottoposta al vaglio della Corte costituzionale, l’equipollenza normativa  così stabilita fu giudicata finalizzata «all’evidente, quanto ragionevole esigenza  [...] di evitare un’inutile duplicazione di attività processuali, realizzandosi anticipatamente in sede di convalida le finalità di garanzia poste a base dell’interrogatorio dell’imputato in stato di custodia cautelare» 445. In dottrina, tuttavia, resta  molto criticata l’adeguatezza dell’interrogatorio ex art. 391 comma 3 ai fini di  un’efficace interlocuzione sulle richieste avanzate dal pubblico ministero, donde  istanze di riforma ispirate all’irrinunciabilità della garanzia delineata nell’art. 294  anche qualora la persona sottoposta a misura cautelare sia già stata interrogata nel  corso dell’udienza di convalida 446.   Nell’economia dell’udienza di convalida l’interrogatorio dell’arrestato o del  fermato non rappresenta un’attività irrinunciabile: il giudice potrà validamente  decidere sulla legittimità della precautela anche se l’arrestato o il fermato «non  abbia potuto o si sia rifiutato di comparire» (art. 391 comma 3). In tal caso, però, qualora egli disponga altresì una misura cautelare, non potrà essere omesso il  successivo interrogatorio di garanzia, pena la perdita di efficacia della misura  adottata 447: secondo l’orientamento fatto proprio dalle Sezioni Unite della Corte  di cassazione, il termine per l’interrogatorio ex art. 294 decorrerà non dal momento dell’arresto o del fermo, ma da quello in cui si è data esecuzione al provvedimento che ha disposto la misura coercitiva 448. Se, invece, l’arrestato o il fermato  si presenta in udienza, allora è d’obbligo, per il giudice, procedere all’interrogatorio, dopo che il pubblico ministero – se comparso – ha indicato i motivi  della precautela ed illustrato le sue richieste in ordine alla libertà personale. Presente l’arrestato o il fermato, l’omissione dell’interrogatorio comporta la nullità  dell’ordinanza di convalida 449, oltre a non consentire che la misura cautelare  eventualmente applicata conservi efficacia ove non seguita con tempestività  dall’interrogatorio della persona che vi è sottoposta. Affinché quest’ultimo possa                               444 Cfr., in ogni caso, le puntualizzazioni contenute in Cass., Sez. II, 26.4.2001, Lettieri, in  Cass. pen., 2002, 2441.    445 C. cost., 5.2.1999, n. 16 (ord.).   446  Sui vari fattori che indeboliscono le garanzie offerte dall’interrogatorio ex art. 391   comma 3, v., fra gli altri, P. Ferrua, La revisione, 138 s.; K. La Regina, L’udienza, 327; L. Marafioti, Scelte, 183 s.; O. Mazza, L’interrogatorio, 224 s.; M. Pinna, Le incerte, 1802; G. Varraso, Interrogatorio, 1411; Id., L’accesso, 80.   447 V. Cass., Sez. VI, 22.1.1992, Quarta, CED, 1992/189441.  448 Cass., Sez. Un., 16.3.1994, Cepollaro, in Cass. pen., 1994, 2062 ss. Sul punto v. K. La   Regina, L’udienza, 330 ss.; O. Mazza, L’interrogatorio, 226 ss.; L. Scomparin, Arresto, 269 s.   449 V. Cass., Sez. VI, 6.12.1989, Centra, in Foro it., 1990, II, 583; v., altresì, Cass., Sez. VI,   11.6.2013, Garizzo, CED, 2013/255860, ove si esclude la nullità del provvedimento di convalida  nel caso in cui l’arrestato, presente all’udienza, in luogo dell’interrogatorio si limiti a consentire  che il difensore prospetti la sua ricostruzione dei fatti. In dottrina, A. Ferraro, Arresto, 104; L.  Filippi, L’arresto, 318, il quale precisa che si tratta di «una nullità “intermedia” attinente all’“intervento” dell’imputato»; K. La Regina, L’udienza, 292; M.M. Monaco, Convalida, 253.      156 Giulia Mantovani   essere tralasciato senza che ne consegua l’inefficacia della cautela, è necessario  che l’atto sià già stato validamente espletato nel corso dell’udienza di convalida 450: l’eventuale nullità dell’interrogatorio compiuto in tale sede 451 non comporta la nullità dell’ordinanza che dispone la misura cautelare 452, ma obbliga alla  reiterazione dell’atto, in modo valido, nei termini di cui all’art. 294, pena la caducazione della misura cautelare 453. Quanto allo svolgimento dell’atto, si è riconosciuto che deve essere assicurata, a pena di nullità, la garanzia dell’assistenza                               450  Nel senso che «non può ritenersi per avvenuto ai sensi dell’art. 294 un interrogatorio   non svolto in sede di convalida sia pure per volontà dell’indiziato», rifiutatosi di comparire, v.  Cass., Sez. IV, 27.6.2012, Eddalia, CED, 2012/253290.   451 Tra le cause di nullità dell’interrogatorio svolto dal giudice della convalida c’è innanzitutto l’omessa notifica dell’avviso di fissazione dell’udienza al difensore. Nel senso che  l’omessa notifica al difensore di fiducia integra una nullità di ordine generale a regime intermedio, che è sanata qualora né l’indagato né il difensore designato d’ufficio la eccepiscano  tempestivamente, v. Cass., Sez. V, 12.2.2009, Caushi, cit.; Cass., Sez. III, 16.10.2008, Pusceddu, cit.; Cass., Sez. II, 23.11.2004, Medile, cit.; per il caso di mancato avviso ad uno dei due  difensori di fiducia, v. Cass., Sez. I, 1.2.2008, Satta, cit. In dottrina cfr., tuttavia, G. Magliocca,  Le nullità, 385, secondo cui «la nullità assoluta prevista dall’art. 179 c.p.p. non concerne esclusivamente il caso […] di assoluta carenza di assistenza tecnica, quanto, piuttosto, le ipotesi in  cui all’espletamento dell’incombente abbia partecipato un difensore diverso da quello, di fiducia o d’ufficio, che, non essendo stato preavvertito nei modi di legge, sia rimasto assente»; analogamente, K. La Regina, L’udienza, 282 s.; in giurisprudenza, appellandosi alla garanzia  dell’immutabilità del difensore (sino all’eventuale dispensa dall’incarico), Cass., Sez. V,  18.12.1995, Derbari Mounir Ben Zaier, cit., ha concluso che il difensore d’ufficio, al pari di  quello di fiducia, non può essere sostituito se non nella ricorrenza di situazioni specificamente  previste dal legislatore, quali quelle stabilite nell’art. 97, mentre il mancato avviso dell’udienza  di convalida determina la nullità assoluta del rapporto processuale e del conseguente provvedimento ai sensi dell’art. 179. Sulla nullità derivante dal rigetto della richiesta dell’avvocato di  accedere agli atti su cui si fondano le richieste del pubblico ministero, v. Cass., Sez. Un.,  30.9.2010, Gemeanu, cit. (supra, 26); si sofferma sulle ipotesi di negato accesso «ad un atto  che costituisce la base del solo giudizio di convalida» oppure, al contrario, «rilevante solo  nell’economia della vicenda cautelare» K. La Regina, L’udienza, 335 s. Sulla nullità originata  dall’impedimento indebitamente frapposto al colloquio con il difensore, supra, 20.1; per quanto riguarda le conseguenze della «mancanza o tardività della nomina dell’interprete segnatamente deputato a consentire all’arrestato di conferire con il suo difensore», v. Cass., Sez. I,  13.2.2015, Aref, cit.   452 Sull’autonomia della decisione cautelare rispetto a quella sulla convalida dell’arresto o  del fermo, infra, 33.   453 Cass., Sez. VI, 7.11.2013, Calvigioni, CED, 2014/258993; Cass., Sez. III, 16.10.2008,  Pusceddu, cit.; Cass., Sez. VI, 21.6.2005, Vujacic, CED, 2005/232505; Cass., Sez. I,  1.10.2004, Piccirillo, CED, 2004/231023; Cass., Sez. IV, 10.7.2002, De Giglio, CED,  2002/222399; Cass., Sez. I, 27.7.1995, Peroni, CED, 1995/202912; Cass., Sez. VI, 12.11.1993,  Monni, CED, 1994/196324; Cass., Sez. VI, 4.3.1991, Bottone, CED, 1991/190043. In dottrina,  v. K. La Regina, L’udienza, 334 ss.; A. Marandola, L’interrogatorio, 89 s.; O. Mazza,  L’interrogatorio, 225.     Arresto, fermo e allontanamento d’urgenza dalla casa familiare 157   dell’interprete in favore di colui che non conosca la lingua italiana 454. L’irreperibilità di un interprete, tuttavia, è stata ripetutamente considerata una causa di  forza maggiore ostativa all’assunzione dell’interrogatorio dell’arrestato o fermato  che ignora l’italiano: in tal caso il giudice – si afferma – deciderà validamente sulla legittimità della precautela pur senza aver previamente interrogato il soggetto  che l’ha subita, al pari di quanto accade se quest’ultimo non può o non vuole  comparire in udienza 455. Tale orientamento è stato ribadito anche dopo l’entrata  in vigore del d.lgs. n. 32/2014 456. Affinché l’interrogatorio effettuato nell’udienza  di convalida consenta di omettere quello successivo all’esecuzione del provvedimento che abbia disposto una misura cautelare, non rilevano le scelte operate  dall’interessato in ordine alla facoltà di non rispondere. Posto che anche l’interrogatorio ex art. 391 comma 3 soggiace alle regole generali dettate dagli artt.  64 e 65 457, si riconosce che, rispettate tali regole 458, lo scopo garantistico dell’atto  è comunque conseguito: pertanto, l’eventuale scelta di mantenere il silenzio non  prelude alla caducazione della misura cautelare in caso di mancata rinnovazione  dell’interrogatorio a norma dell’art. 294 459, a differenza di quanto accade, invece,                               454 Cfr. Cass., Sez. I, 21.2.2001, Simander, CED, 2001/218918; più recentemente, Cass.,   Sez. VI, 24.10.2013, Usifoh, cit.; dopo il d.lgs. n. 32/2014, v. Cass., Sez. I, 8.10.2014, S., cit.   455 In tal senso, Cass., Sez. I, 8.5.2008, Pasor, CED, 2008/239997; Cass., Sez. IV, 17.5.2007,   Beben, CED, 2007/236995; Cass., Sez. I, 8.3.2007, Hassan, cit.; Cass., Sez. I, 23.2.2006, Singh,  CED, 2006/233860; Cass., Sez. IV, 15.12.1998, Allamani, CED, 1999/212477. In senso critico,  K. La Regina, L’udienza, 355 ss., che ritiene viziata da una nullità a regime intermedio l’ordinanza di convalida emessa nonostante l’omissione dell’interrogatorio conseguente alla mancata  nomina dell’interprete.    456 Cass., Sez. IV, 15.1.2015, Baatar, cit.; nello stesso senso, Cass., Sez. VI, 9.5.2014, Fofana, cit.    457 In tal senso v., fra gli altri, A. Ferraro, Arresto, 112; K. La Regina, L’udienza, 292; L.  Marafioti, Scelte, 182; A. Marandola, L’interrogatorio, 464; O. Mazza, L’interrogatorio, 225;  M.M. Monaco, Convalida, 253; F. Peroni, Sulle dichiarazioni, 608; L. Scomparin, Arresto,  268; G. Varraso, Interrogatorio, 1409. In giurisprudenza, Cass., Sez. II, 1.4.1998, Catacchio,  CED, 1998/210489.    458 Per la validità dell’interrogatorio anche in mancanza di domande direttamente poste dal  giudice, v. Cass., Sez. II, 5.5.2009, Giuffrida, cit. (ove si afferma, inoltre, che il rifiuto di firmare il verbale opposto dall’interessato è «del tutto ininfluente ai fini della regolarità della  procedura, anche se dovesse ritenersi resipiscente manifestazione della volontà di esercitare il  diritto al silenzio»); nel senso della natura discrezionale dell’attività di diretta formulazione di  domande prevista dall’art. 65 comma 2, cfr. Cass., Sez. I, 26.5.1994, La Mari, in Cass. pen.,  1997, 440, con nota di N. Triggiani; in argomento v., in dottrina, L. Marafioti, Scelte, 160; O.  Mazza, L’interrogatorio, 156.    459 V. Cass., Sez. II, 1.4.1998, Catacchio, cit.; Cass., Sez. I, 3.10.1991, Scibelli, in Cass.  pen., 1992, 3091 s.; Cass., Sez. II, 5.3.1991, Zanga, CED, 1991/187001. La Corte costituzionale stessa ebbe occasione di affermare che «le finalità di garanzia poste a base dell’interrogatorio dell’imputato in stato di custodia cautelare» vengono «a realizzarsi anche nel caso in  cui l’arrestato o il fermato rifiuti l’interrogatorio in sede di convalida, dato che tale rifiuto in   158 Giulia Mantovani   ove l’arrestato o fermato non sia comparso, anche volontariamente, all’udienza di  convalida. Infine, sull’idoneità dell’interrogatorio ex art. 391 comma 3 a sostituire  validamente, anticipandolo, quello della persona sottoposta a misura cautelare non  incide l’eventuale mancata convalida della precautela 460.   Oggetto di specifica attenzione è stato l’interrogatorio svolto dal giudice  che ha celebrato l’udienza di convalida, ma diverso da quello competente in  materia cautelare a norma dell’art. 279. Le Sezioni Unite della Corte di cassazione hanno escluso, di regola, che la misura cautelare rinnovata ex art. 27  perda efficacia per il mancato espletamento di un nuovo interrogatorio ai sensi  dell’art. 294 461. Qualora, però, il primo giudice fosse non soltanto diverso da  quello individuato dall’art. 279, ma anche privo della competenza a provvedere sulla richiesta di convalida, in giurisprudenza la conclusione può cambiare:  in quanto nullo 462, l’interrogatorio effettuato nell’udienza di convalida non  solleverebbe infatti il giudice che rinnova la cautela dal dovere di procedervi  nuovamente 463.   30.4.1. L’interrogatorio del fermato e la reiterazione della misura cautelare  a norma dell’art. 302.  Particolare è la situazione in cui il fermo segua la caducazione della custodia   cautelare determinata dall’omissione di un valido interrogatorio di garanzia  entro il termine prescritto. In tal caso l’art. 302 subordina la possibilità di disporre nuovamente la misura cautelare al previo interrogatorio dell’interessato da  parte del giudice: non è pacifico se questa condizione possa ritenersi soddisfatta  dall’interrogatorio espletato nel corso dell’udienza di convalida del fermo. In senso contrario paiono deporre la lettera e la ratio dell’art. 302. La possibilità di disporre nuovamente, previo interrogatorio, la custodia del soggetto è collocata, infatti, «dopo la liberazione». L’intento appare quello di assicurare effettività alla  sanzione della perdita di efficacia della cautela che il legislatore ha inteso porre a  presidio dell’istituto di cui all’art. 294, donde l’eventuale reiterazione della misura soltanto dopo l’espletamento dell’interrogatorio – indebitamente omesso – nel                             terviene in presenza di un atto contestativo articolato secondo le [...] peculiari cadenze della  procedura»: C. cost., 5.2.1999, n. 16 (ord.). In dottrina, K. La Regina, L’udienza, 292 s.; L.  Marafioti, Scelte, 182 s.; O. Mazza, L’interrogatorio, 225 s.    460 In tal senso, Cass., Sez. IV, 18.1.2007, Albanese, cit.; Cass., Sez. I, 28.1.1998, Ciccarelli, CED, 1998/210769; Cass., Sez. V, 6.7.1994, Cacciolla, CED, 1994/199855.    461 Cass., Sez. Un., 26.9.2001, Zaccardi, in Cass. pen., 2002, 473, con nota di D. Carcano;  v., altresì, il commento di S. Sau, Una discutibile, 2835.    462 Nel senso dell’invalidità dell’interrogatorio effettuato da un giudice incompetente in relazione al luogo in cui l’arresto o il fermo è stato eseguito, v. G. Spangher, Osservazioni, 436  s.; contra, K. La Regina, L’udienza, 341.    463 In tal senso, Cass., Sez. IV, 6.2.2008, Beqiraj, cit.     Arresto, fermo e allontanamento d’urgenza dalla casa familiare 159   la riacquistata condizione di libertà 464, più volte riconosciuta necessaria dalla Corte di cassazione stessa 465. Animata dalla preoccupazione di scongiurare pericolose  scarcerazioni appare, invece, la distinzione giurisprudenziale fra interrogatorio  espletato «durante la protrazione di fatto, e illegittima, del provvedimento divenuto inefficace» oppure «nel corso dell’udienza di convalida» di un fermo disposto  ancor prima dell’effettiva liberazione dell’interessato: a differenza del primo, il  secondo consentirebbe la valida reiterazione della custodia ex art. 302, «nonostante l’illegittimità del fermo» 466 disposto per gli stessi fatti già all’origine della misura caducata 467. Più recentemente, l’idoneità dell’interrogatorio espletato in sede  di convalida a soddisfare le condizioni richieste dall’art. 302 per la reiterazione  della cautela è stata nuovamente sostenuta, una volta affermata la legittimità del  fermo successivo all’estinzione della cautela: posta tale premessa, non potrebbe,  infatti, «crearsi un rito ibrido per consentire l’interrogatorio in stato di libertà» 468.   31. La decisione sulla convalida della misura precautelare.   A norma dell’art. 391 comma 4, «quando risulta che l’arresto o il fermo è stato  legittimamente eseguito e sono stati osservati i termini previsti dagli articoli 386  comma 3 e 390 comma 1, il giudice provvede alla convalida con ordinanza» 469.  La convalida dovrà dunque essere negata tanto nell’ipotesi in cui la misura precautelare sia stata adottata in assenza dei presupposti stabiliti dalla legge quanto  ove sia stata mantenuta senza che la polizia o il pubblico ministero abbiano provveduto tempestivamente agli adempimenti loro imposti. In entrambi i casi sorge il  diritto ad un’equa riparazione per la detenzione subita, entro gli stessi limiti  stabiliti per la custodia cautelare, sempre che l’insussistenza delle condizioni per                               464 V. F. Alonzi, Art. 302, 1647 ss.; F. Vergine, Estinzione, 275 ss.   465 V., fra le altre, Cass., Sez. IV, 16.1.2001, Scala, CED, 2001/219036; Cass., Sez. VI,   22.1.1992, Quarta, in Cass. pen., 1993, 613 ss., con nota di C. Beretta.   466 V. Cass., Sez. V, 6.7.1994, Cacciolla, cit.: giudica «artificiosa» la distinzione in oggetto   N. Felli, La riemissione, 2976 s.   467 Supra, 12.  468 Così Cass., Sez. IV, 24.5.2004, Ejili, in Cass. pen., 2005, 1643. Nel senso che l’art. 302   «pone come presupposti indefettibili per l’emissione di un nuovo provvedimento restrittivo la  liberazione e l’interrogatorio dell’indagato, senza prevedere che quest’ultimo avvenga in libertà,  ma solo che il soggetto non sia sottoposto a detto provvedimento restrittivo di natura giurisdizionale, ove non preceduto da interrogatorio», cfr., altresì, Cass., Sez. VI, 2.7.2008, Makunja, CED,  2008/241404; analogamente, Cass., Sez. IV, 25.5.2007, Shehu, CED, 2007/237235.   469  Per presupposti e modalità del prelievo di campioni biologici ai fini dell’inserimento del  profilo del DNA nella banca dati nazionale del DNA, dopo la convalida di un arresto in flagranza di reato o di un fermo di indiziato di delitto, v. l’art. 9 legge 30.6.2009, n. 85, e l’art. 5  del regolamento attuativo (d.P.R. 7.4.2016, n. 87).     160 Giulia Mantovani   la convalida risulti da una decisione irrevocabile 470. È questo il frutto della sentenza n. 109 del 1999 della Corte costituzionale, che ha altresì garantito quel  diritto, nei medesimi limiti, all’arrestato o fermato poi «prosciolto con sentenza  irrevocabile perché il fatto non sussiste, per non avere commesso il fatto, perché il  fatto non costituisce reato o non è previsto dalla legge come reato».   Il provvedimento del giudice che decide sulla convalida assume la forma dell’ordinanza, motivata a pena di nullità ex art. 125 comma 3. Sotto quest’ultimo  profilo, è necessario che l’ordinanza «consenta […] la ricostruzione dell’“iter”  logico seguito dal giudice per pervenire alla decisione adottata, rendendo così  possibile la verifica della sua correttezza» 471. Il giudizio sulla legittimità della  precautela deve essere motivato sulla base di specifici elementi relativi alla fattispecie concreta 472. In giurisprudenza si afferma che non è preclusa «una motivazione “per relationem” del provvedimento sulla convalida rispetto a quello sulla  misura cautelare, o viceversa», qualora di fatto coincidano le valutazioni circa la  sussistenza di gravi indizi di colpevolezza effettuate, rispettivamente, in funzione  del giudizio di convalida di un fermo ed a fini cautelari 473. Quanto all’arresto discrezionale, se il verbale della polizia può limitarsi ad una descrizione del contesto concreto nel quale la misura è stata adottata 474, il giudice della convalida è tenuto a motivare anche circa l’idoneità dello stesso a rivelare la gravità del fatto o  la pericolosità del soggetto 475: se ravvisa la mancanza di ragionevolezza nell’uso  dei poteri discrezionali della polizia, egli «deve fornire sul punto adeguata argomentazione giustificativa» 476.                               470 Per l’individuazione delle “decisioni irrevocabili”, v. A. Balsamo, Riparazione, 662;   M.G. Coppetta, Riparazione, 4; K. La Regina, L’udienza, 232.   471 Cass., Sez. I, 29.4.1999, Bollo, cit.; Cass., Sez. I, 4.7.1990, Diffido, CED, 1990/184979.   472 Al contrario, deve essere annullata l’ordinanza di convalida che utilizzi «una formula   stereotipata e generica» (Cass., Sez. VI, 2.11.2005, Stojanovic, CED, 2006/233386), in quanto  tale adattabile «a qualsivoglia situazione» (Cass., Sez. III, 11.7.2013, Brianza, CED, 2013/256975;  Cass., Sez. I, 4.7.1990, Diffido, cit.). Non vale ad integrare una clausola di stile il mero rinvio  “per relationem” al verbale redatto dalla polizia giudiziaria (v. Cass., Sez. V, 22.4.2005, Maranzano, CED, 2005/231897; cfr., altresì, Cass., Sez. VI, 2.11.2005, Stojanovic, cit.).   473 V. Cass., Sez. I, 29.4.1999, Bollo, cit.; cfr., inoltre, Cass., Sez. VI, 15.1.1990, Romanato, CED, 1990/184076.    474 Supra, 18.  475 V. Cass., Sez. VI, 2.11.2005, Stojanovic, cit. Il giudice della convalida deve «verificare se   la determinazione di procedere all’arresto si collochi o meno entro i limiti della discrezionalità  riconosciuta alla polizia giudiziaria […], senza però poter sostituire la propria differente valutazione a quella, ragionevolmente fondata», della stessa (Cass., Sez. VI, 4.11.2014, Maggi, cit.).    476 Così Cass., Sez. V, 27.3.2009, Celona, cit.; nello stesso senso, fra le altre, Cass., Sez. III,  12.5.2010, Camara, CED, 2010/247706; cfr., altresì, Cass., Sez. V, 12.1.2012, Hraich, CED,  2012/252949, che ha ritenuto adeguata la motivazione con la quale, nella specie, il giudice si  era discostato dall’apprezzamento della polizia; analogamente, Cass., Sez. VI, 26.4.2011,  M.M.A., in DeJure.      Arresto, fermo e allontanamento d’urgenza dalla casa familiare 161   A norma dell’ultimo comma dell’art. 391, l’ordinanza che decide sulla convalida, se non pronunciata in udienza, è comunicata o notificata ai soggetti legittimati ad impugnare 477; in caso contrario, è comunicata al pubblico ministero e notificata all’arrestato o al fermato che non siano comparsi. La misura precautelare  «cessa di avere efficacia se l’ordinanza di convalida non è pronunciata o depositata nelle quarantotto ore successive al momento in cui l’arrestato o il fermato è stato posto a disposizione del giudice» (tramite la richiesta di convalida). La precautela, dunque, è destinata ad esaurire la propria efficacia 478 con la decisione sulla  convalida da parte del giudice, ma, qualora questa non intervenga entro quarantotto ore dalla richiesta del pubblico ministero, sarà lo spirare stesso del termine a  determinarne la caducazione. È così garantita – in conformità all’art. 13 comma 3  Cost. – la provvisorietà della misura privativa della libertà personale eccezionalmente adottata dalla polizia giudiziaria o dal pubblico ministero in sostituzione  dell’organo giurisdizionale 479. È diffusa l’interpretazione secondo cui il termine  in oggetto «deve essere riferito all’orario di inizio dell’udienza tenuta dal giudice,  non assumendo rilevanza il momento in cui siano emessi i provvedimenti decisori  […], purché intervengano senza soluzione di continuità nel corso dello svolgimento della stessa udienza» 480. Soltanto qualora l’ordinanza non fosse pronunciata all’esito dell’udienza, l’inizio di quest’ultima entro quarantotto ore dalla richiesta di convalida non sarebbe sufficiente ai fini del rispetto del termine di cui  all’art. 391 comma 7, dovendo in tal caso intervenire tempestivamente anche il  deposito 481.   La perdita di efficacia dell’arresto o del fermo (connessa all’infruttuoso spirare  del termine di quarantotto ore dalla richiesta di convalida) dovrebbe essere tenuta  distinta dalla decadenza del giudice dalla potestas statuendi, i cui estremi non appaiono ravvisabili nell’ipotesi di specie 482. Nel panorama giurisprudenziale, tutta                             477 Infra, 32.  478 Sul fenomeno della perdita di efficacia delle misure precautelari, v., recentemente, K. La   Regina, L’inefficacia, 315 ss.   479 In argomento cfr., diffusamente, K. La Regina, L’udienza, 4 ss.  480 Così Cass., Sez. VI, 9.5.2014, Fofana, cit.; nello stesso senso, Cass., Sez. VI, 7.6.2012,   Scarlat, CED, 2012/253011; Cass., Sez. I, 8.3.2007, Hassan, cit.   481 Cass., Sez. VI, 25.11.2008, Torcasio, CED, 2008/242044; analogamente, Cass., Sez. IV,   18.1.2007, Albanese, cit.; Cass., Sez. I, 4.7.2001, Mauro, CED, 2001/219755. Cass., Sez. I,  29.4.1999, Bollo, cit., precisa che è «possibile (come in via generale consentito dall’art. 128  c.p.p.) un distacco temporale tra il momento della deliberazione e quello del deposito  dell’ordinanza», ma è «necessario che il contenuto del provvedimento, nella sua integrità, sia  reso noto mediante il deposito entro il termine perentorio».    482 Per una diffusa illustrazione della differenza tra i due fenomeni, fondante una convincente esegesi dell’art. 309 comma 10 (sviluppata prima della riforma operata con legge  16.4.2015, n. 47), cfr. – ferme le differenze strutturali tra riesame e procedimento di convalida  dell’arresto o del fermo – R. Adorno, Sui limiti, 393 ss.; M. Ceresa-Gastaldo, Il riesame, 162  ss. (e, più recentemente, Id., Riformare, 1182 s.); P. Spagnolo, Il tribunale, 369 ss. In giuri   162 Giulia Mantovani   via, l’annullamento senza rinvio in esito ad un ricorso contro l’ordinanza di convalida tardiva 483 testimonia una commistione fra cessazione dell’efficacia della  precautela e decadenza del giudice dalla potestas statuendi: il provvedimento impugnato viene annullato senza rinvio poiché si presuppone che, oltre il limite  temporale stabilito dall’ultimo comma dell’art. 391, l’esercizio del potere-dovere  di decisione non sia più consentito 484.   32. Il ricorso per cassazione contro l’ordinanza che decide sulla convalida.   Contro l’ordinanza che decide sulla convalida l’unico mezzo d’impugnazione  disponibile è il ricorso per cassazione 485, che sollecita «un controllo sul controllo: cioè un controllo non sull’arresto [o sul fermo], bensì sulla [relativa] convalida» (o non convalida) 486. La «valutazione di merito circa le condizioni in presenza delle quali il fermo o l’arresto furono eseguiti dalla polizia giudiziaria» è riservata in via esclusiva al giudice della convalida 487. Il controllo della Corte di cas                            sprudenza (prima della citata riforma), v. Cass., Sez. Un., 31.5.2000, Piscopo, in Cass. pen.,  2000, 2981, secondo cui «il giudice del riesame che accerti la caducazione della misura ex art.  309 comma 10 c.p.p. […] è tenuto a compiere ugualmente il giudizio sulla validità del provvedimento applicativo e sui presupposti della misura cautelare»; contra, Cass., Sez. Un., 29.10.1997,  Schillaci, in Cass. pen., 1998, 796 s., seguita da Cass., Sez. Un., 15.1.1999, Caridi, in Cass.  pen., 1999, 3086 ss., con nota critica di M. Ceresa-Gastaldo. Si riferiscono specificamente al  termine di cui all’art. 391 comma 7, R. Adorno, Sui limiti, 401 ss.; M. Ceresa-Gastaldo, Il riesame, 168; K. La Regina, L’inefficacia, 310.    483  V. Cass., Sez. VI, 25.11.2008, Torcasio, cit.; Cass., Sez. I, 1.6.2006, Eseka, CED,  2006/234705; Cass., Sez. I, 4.7.2001, Mauro, cit.; Cass., Sez. I, 29.4.1999, Bollo, cit.   484 Cfr. R. Adorno, Sui limiti, 395, là dove illustra il fondamento della ricorrente affermazione giurisprudenziale, «inerente alla delimitazione del potere di annullamento senza rinvio  dell’ordinanza [confermativa del provvedimento cautelare coercitivo riesaminato] del tribunale  [“della libertà”] da parte del Giudice di legittimità, secondo la quale tale pronuncia si impone  nel caso di ordinanza di conferma adottata intempestivamente».   485 Sotto il profilo della tutela della libertà personale, in dottrina sono state sollevate «forti  perplessità» in ordine all’«omessa previsione dell’impugnabilità, anche nel merito, dell’ordinanza di convalida» (M. Ceresa-Gastaldo, Il riesame, 81); tuttavia, non si è mancato di osservare come (anche) dall’oggettiva difficoltà di «scindere il controllo sui fatti dal controllo sull’accertamento dei fatti operato dal giudice per le indagini preliminari» deriverebbe, in realtà,  un sindacato della Corte di cassazione sul provvedimento di convalida di estensione tale da  garantire adeguatamente, di fatto, i diritti dell’arrestato o fermato (K. La Regina, L’udienza,  423). Nel senso che anche in caso di decisione sulla convalida di un arresto fuori flagranza  l’unico mezzo d’impugnazione esperibile è il ricorso per cassazione, Cass., Sez. III, 5.11.1996,  Corà, CED, 1996/206729.    486 V. F.M. Iacoviello, La Cassazione, 663.  487 Cass., Sez. IV, 28.1.1999, Gervasoni, CED, 1999/213220; analogamente, Cass., Sez. VI,   5.2.2009, Perri, cit.; Cass., Sez. I, 4.10.1991, Lonoce, CED, 1991/188473. È inammissibile il     Arresto, fermo e allontanamento d’urgenza dalla casa familiare 163   sazione – si precisa – «riguarda la violazione di legge e il vizio di motivazione» 488. Costante risulta l’annullamento dell’ordinanza impugnata se il Supremo  Collegio rileva che il giudice chiamato a pronunciarsi sulla convalida di un arresto in flagranza ha operato secondo i canoni del giudizio di merito o del giudizio  cautelare invece di limitarsi a verificare la «ragionevolezza dell’atto di polizia» 489. Più incerto, allo stato, appare l’esito di un ricorso con il quale si lamenti  che la decisione sulla convalida è il frutto di un giudizio ex post, visto il contrasto  giurisprudenziale esistente sul punto 490. Ricorrente è la censura della Corte di  cassazione là dove risulti che il giudice della convalida ha operato «una complessiva rivalutazione […] dei presupposti […] a base dell’esercizio del potere di arresto in flagranza, omettendo di considerare gli elementi riportati nel verbale» redatto dalla polizia 491.   A norma dell’art. 391 comma 7, «i termini per l’impugnazione decorrono dalla  lettura del provvedimento in udienza ovvero dalla sua comunicazione o notificazione». L’estensione è pari a 15 giorni (art. 585 comma 1 lett. a) 492. I soggetti legittimati sono il pubblico ministero, l’arrestato o il fermato e – ex art. 571 comma  3 – il difensore 493. Sotto il profilo dell’interesse ad impugnare, è noto che nemmeno la parte pubblica può porre «a sostegno del ricorso […] esclusivamente  l’analisi critica del provvedimento impugnato, ove all’annullamento di questo non  possa conseguire alcun effetto pratico» 494. Diverso è il caso in cui il ricorso con                            ricorso diretto «a ottenere una complessiva rivalutazione delle scelte di merito effettuate» dal  giudice della convalida «sui presupposti […] a base dell’esercizio del potere» precautelare nel  caso concreto: Cass., Sez. VI, 21.5.2013, D’Antonio, cit. Nei motivi proposti, il ricorrente deve  «limitarsi a censurare direttamente il processo logico seguito dal giudice per pervenire all’adozione del provvedimento» sottoposto alla Corte di cassazione: Cass., Sez. VI, 5.2.2009,  Perri, cit. È inammissibile il ricorso proposto per «vizi della motivazione» che investano la Suprema Corte «di questioni in punto di fatto, attinenti al giudizio di merito sulla sussistenza o  meno dei presupposti per l’affermazione della responsabilità penale»: Cass., Sez. VI, 18.5.2016,  Saluci, CED, 2016/267071.     488 F.M. Iacoviello, La Cassazione, 663.  489 Supra, 28. A titolo di esempio, v. Cass., Sez. VI, 3.12.2013, Yawat, cit., nonché Cass.,   Sez. VI, 12.2.2015, Ahmad, cit.; Cass., Sez. VI, 28.11.2013, Scalici, cit.; Cass., Sez. VI,  5.2.2009, Perri, cit.    490 Supra, 28.  491 Cass., Sez. VI, 27.11.2012, Crimaldi, CED, 2013/254240; analogamente, Cass., Sez. VI,   12.6.2013, Deplano, CED, 2013/257215; Cass., Sez. V, 16.12.2005, Ralmondas, cit.   492 V. K. La Regina, L’udienza, 424.  493 A. Ferraro, Arresto, 130 s.; K. La Regina, L’udienza, 424; F. Vergine, Arresto, 476.   494 Ne deriva che è inammissibile per carenza d’interesse il ricorso proposto dal pubblico   ministero contro l’ordinanza che abbia convalidato l’arresto con riguardo ad alcuni soltanto dei  reati in relazione ai quali la misura precautelare è stata adottata: Cass., Sez. VI, 11.6.2014, Antonacci, CED, 2014/261647; Cass., Sez. I, 6.2.1992, Vitale, CED, 1992/189693. In dottrina,  sull’«indispensabile “concretezza” dell’impugnazione del pubblico ministero», v., diffusamente, S. Carnevale, L’interesse ad impugnare, 348 ss.      164 Giulia Mantovani   tro l’ordinanza di mancata convalida sia in grado di incidere, modificandolo, sul  controllo di legittimità cui l’ordinamento vuole indefettibilmente soggetto l’operato del pubblico ministero e della polizia che abbiano eccezionalmente agito “in  sostituzione” del giudice: anche qualora sia stata disposta la custodia cautelare in  carcere, «è pur sempre configurabile l’interesse del P.M. ad impugnare la mancata  convalida dell’arresto o del fermo allo scopo di ottenere la verifica della loro legittimità e, conseguentemente, della privazione della libertà dell’indagato nel periodo che precede l’emissione della misura cautelare» 495. Con riguardo all’interesse dell’arrestato o del fermato ad impugnare l’ordinanza di convalida, è rimasta isolata la tesi dell’inammissibilità del ricorso per difetto d’interesse fondata  sulla constatazione che l’ordinanza di convalida non costituisce «un formale ed  autonomo titolo di detenzione» 496. Il riconoscimento di un ampio margine all’interesse dell’arrestato o del fermato a ricorrere per cassazione avverso il provvedimento di convalida, anche là dove seguito dall’applicazione di una misura cautelare, si può riscontrare già in epoca risalente 497: a supporto, dal 1999, milita il  diritto ad un’equa riparazione per la detenzione patita a titolo precautelare nell’ipotesi d’insussistenza delle condizioni per la convalida risultante da una decisione irrevocabile 498 . Una limitazione, tuttavia, deriva dalla tesi che richiede  all’interessato – la cui libertà o meno non dipende dalla convalida – di manifestare, «in termini positivi e univoci», l’intenzione di servirsi della pronuncia auspicata nel ricorso per avanzare la domanda di cui agli artt. 314 ss. 499.   Per quanto riguarda le modalità di trattazione del ricorso contro l’ordinanza  che decide sulla convalida, nel silenzio dell’art. 391 è sorta qualche incertezza in  ordine all’alternativa fra la procedura camerale con contraddittorio soltanto cartolare delineata dagli artt. 610 e 611 500 e le forme previste dall’art. 127, che l’art.                               495  Cass., Sez. I, 7.6.2001, Mandalà, CED, 2001/219548; cfr., altresì, Cass., Sez. VI,   9.5.2014, Fofana, cit.; Cass., Sez. II, 10.11.2011, Manzittu, cit.; Cass., Sez. VI, 26.4.2011,  M.M.A., cit.; Cass., Sez. VI, 17.11.1993, Comerci, CED, 1994/197371. In senso più restrittivo,  v. Cass., Sez. I, 1.2.2008, Shalabi, CED, 2008/239234.    496  Cass., Sez. I, 9.3.1992, Marazzotta, CED, 1992/191157; sul punto, K. La Regina,  L’udienza, 424.   497 V. Cass., Sez. I, 9.5.1990, Rizzi, CED, 1990/184630; Cass., Sez. I, 2.4.1990, Rodia,  CED, 1990/184336; Cass., Sez. I, 9.6.1998, Stegani, cit.    498 Supra, 23.2.  499 In tal senso, Cass., Sez. VI, 13.2.2009, Calia, CED, 2009/244141, che richiama gli ap prodi giurisprudenziali in tema d’interesse a coltivare l’impugnazione cautelare nel caso  d’intervenuta revoca, nelle more del procedimento, della misura custodiale: sul punto v., criticamente, S. Carnevale, L’interesse ad impugnare, 223 ss.   500 In tal senso, Cass., Sez. I, 23.3.1994, Spangher, CED, 1994/197213; Cass., Sez. III,  28.2.1990, F. Maurizi, CED, 1990/183591; v. anche Cass., Sez. IV, 22.2.2008, Todorovic,  CED, 2008/239261, che eccettua soltanto il caso in cui sia stato proposto ricorso per cassazione anche contro l’ordinanza che ha disposto una misura coercitiva, donde l’applicabilità delle  forme previste dall’art. 127. In dottrina, T. Rafaraci, Art. 611, 5516.      Arresto, fermo e allontanamento d’urgenza dalla casa familiare 165   311 comma 5 richiama per il ricorso in tema di misure cautelari personali 501. Ove  il ricorso del pubblico ministero contro l’ordinanza di diniego della convalida risulti fondato, sono diffusi i casi in cui la Corte di cassazione annulla il provvedimento impugnato senza rinvio, dando essa stessa atto, nel dispositivo, della legittimità dell’avvenuta restrizione precautelare 502. Qualora, invece, l’ordinanza del  giudice abbia omesso di provvedere sulla richiesta del pubblico ministero ricorrente per ragioni erroneamente ritenute ostative, la Corte di cassazione preserva il  controllo sulla legittimità della restrizione precautelare attraverso l’annullamento  del provvedimento impugnato con rinvio per la decisione sul merito dell’istanza 503. In tal caso – osserva il Supremo Collegio – il rinvio s’impone, essendo indebitamente mancata la valutazione del giudice competente circa la legittimità  dell’avvenuta restrizione precautelare 504, fermo restando – naturalmente – che «in  nessun caso il postumo giudizio di convalida potrebbe dar luogo alla riattivazione  dello stato detentivo del soggetto a seguito di eventuale posteriore convalida di un  arresto ormai perento» 505.    33. I rapporti con la decisione in materia cautelare.   Il tema cautelare è un contenuto eventuale dell’udienza di convalida 506. Se  un’apposita richiesta del pubblico ministero lo introduce 507, il giudizio sull’applicabilità di una misura cautelare si aggiunge a quello sulla legittimità dell’arresto o                               501  Cfr. C. Valentini Reuter, Aspetti problematici, 676. Ambigua appare Cass., Sez. I,   5.7.1991, Russo, in Giur. it., 1992, II, 674, comunque favorevole – in caso di ricorso per cassazione contro l’ordinanza che decide sulla convalida – all’applicabilità dell’art. 127 comma 1  in ordine ai tempi dell’avviso della data dell’udienza.    502 V. Cass., Sez. VI, 1.3.2016, Tapia Diaz, CED, 2016/266868; Cass., Sez. VI, 23.2.2016,  Obien, cit.; Cass., Sez. V, 26.10.2015, Koraj, CED, 2016/265886; Cass., Sez. V, 1.10.2015,  Dunisha, cit.; Cass., Sez. VI, 17.2.2015, Chen Fengpang, cit.; Cass., Sez. VI, 4.11.2014, Maggi, cit.; Cass., Sez. II, 14.1.2014, Bombaci, CED, 2014/261817; Cass., Sez. VI, 28.11.2013,  Scalici, cit.; Cass., Sez. VI, 16.10.2013, Moretti, CED, 2013/258162; Cass., Sez. VI,  12.6.2013, Deplano, cit.; Cass., Sez. VI, 27.11.2012, Crimaldi, cit.; Cass., Sez. III, 12.5.2010,  Camara, cit.; Cass., Sez. I, 21.1.2009, Abdelsalam Ibrahim, CED, 2009/243358; Cass., Sez. VI,  28.3.2007, Riaviz, cit. In dottrina, cfr. E. Aprile, Gli epiloghi, 1250; K. La Regina, L’udienza,  422 ss.    503 V. Cass., Sez. IV, 15.1.2015, Baatar, cit.; Cass., Sez. VI, 9.5.2014, Fofana, cit.; Cass.,  Sez. II, 10.11.2011, Manzittu, cit.    504 V. Cass., Sez. V, 7.2.2014, Scognamiglio, CED, 2014/260000.   505 Così Cass., Sez. IV, 15.1.2015, Baatar, cit.; analogamente Cass., Sez. VI, 9.5.2014, Fo fana, cit.   506 V. L. D’Ambrosio, Art. 391, 452.  507 Supra, 25.     166 Giulia Mantovani   del fermo. Per quanto riguarda la misura cautelare, in giurisprudenza si riconosce  che la sua adozione non è soggetta ad alcun termine 508. In ogni caso, qualora  scada inutilmente il limite temporale di cui all’art. 391 comma 7, il soggetto dovrà  essere rimesso in libertà: di conseguenza, il giudice si troverà a dover decidere  sulla richiesta cautelare in una situazione in cui, da un lato, l’interessato non è  ormai più in vincoli e, dall’altro lato, l’esecuzione del provvedimento restrittivo  eventualmente emesso non potrà giovarsi dell’effetto “sorpresa” 509. Sotto altro  profilo, in forza della riforma operata con il d.lgs. n. 32/2014, l’art. 143 comma 2  annovera i «provvedimenti che dispongono misure cautelari personali» fra quelli  che debbono essere oggetto di traduzione scritta a favore dell’imputato o indagato che non conosce la lingua italiana. Tuttavia, ciò non ha impedito di ritenere,  oltre «il mero dato letterale», che l’adempimento de quo non sia necessario nel  caso di ordinanza «emessa dal giudice all’udienza di convalida alla quale lo straniero in stato di arresto o di fermo abbia partecipato con l’assistenza di un interprete» 510.    È d’obbligo rilevare che, rispetto al giudizio sulla convalida della precautela,  «la valutazione delle condizioni per l’applicazione di misure coercitive, anche se  di regola contestuale, è distinta e concettualmente autonoma per presupposti, natura ed effetti del provvedimento decisorio, mezzi di impugnazione consentiti» 511.  Le Sezioni Unite della Corte di cassazione hanno comunque escluso che tale autonomia consenta al giudice di anticipare la decisione cautelare sottraendola al  previo contraddittorio 512.   Sul piano delle conseguenze, sarà quest’ultima a determinare la permanenza  dello stato detentivo dell’arrestato o fermato oppure la sua liberazione; e ciò anche sulla base di elementi non conosciuti né conoscibili nel momento di adozione  della precautela. Per quanto riguarda i presupposti dei due provvedimenti, la specificità dell’accertamento richiesto ai fini della convalida comporta che, ove essa  venga accordata, non necessariamente debba seguire l’accoglimento dell’istanza                               508 Cass., Sez. I, 20.4.1994, Fenu, CED, 1994/198501; Cass., Sez. I, 6.3.1992, Perri, CED,  1992/190339.   509 Cfr. A. Ferraro, Arresto, 130; F. Vergine, Arresto, 474 s.   510 Così Cass., Sez. I, 8.10.2014, S., cit. Successivamente, con riferimento alla medesima   fattispecie, cfr. Cass., Sez. I, 13.2.2015, Aref, cit.: se pure si ritenesse necessaria la traduzione  scritta dell’ordinanza applicativa di una misura cautelare personale anche là dove pronunciata  nell’udienza di convalida, l’omissione dell’adempimento «non incide[rebbe] sulla validità  dell’atto e non p[otrebbe] determinarne la nullità, afferendo al differente profilo della sua comunicazione e, quindi, all’esercizio dei diritti e delle facoltà che da detto atto possono derivare: esplicando dunque l’incomprensione dell’atto i suoi effetti, nel caso di misura cautelare,  solamente sulla decorrenza del termine per impugnare il relativo provvedimento». Prima del  “nuovo” art. 143 v. Cass., Sez. Un., 24.9.2003, Zalagaitis, in Cass. pen., 2004, soprattutto 1572  s., con nota di E. Calvanese.    511 Cass., Sez. I, 29.4.1999, Bollo, cit.  512 Cass., Sez. Un., 22.11.2000, Boniotti, cit: supra, 23.1.     Arresto, fermo e allontanamento d’urgenza dalla casa familiare 167   cautelare 513. Specularmente, la mancata convalida non implica che il diniego debba estendersi pure alla richiesta cautelare 514. In caso di arresto, tuttavia, non sempre l’applicazione della cautela può prescindere dalla convalida. L’autonomia che,  di regola, contraddistingue i rapporti fra le due decisioni spettanti al giudice subisce  un’eccezione là dove si solleciti il ricorso alla coercizione cautelare oltre i suoi confini ordinari a norma dell’art. 391 comma 5 515: nei casi in cui l’applicazione della  misura sarebbe preclusa ove mancasse un previo arresto, infatti, si richiede che si  tratti di arresto legittimamemente eseguito (e dunque convalidato), donde un disincentivo nei confronti di un uso distorto dello strumento precautelare 516.   In giurisprudenza è ampiamente riconosciuto che, poiché le misure coercitive,  «pur se collegate con la misura precautelare, non sono con la stessa in connessione essenziale, […] la nullità della convalida […] non si estende alla (successiva)  ordinanza impositiva» 517. Infine, il provvedimento che decide sulla convalida e  quello in materia cautelare sono altresì autonomi sotto il profilo delle impugnazioni 518. L’unico mezzo disponibile contro il primo è il ricorso per cassazione: si                               513 Così, «una volta che il giudice competente ha convalidato l’arresto in flagranza di reato  non è logicamente e giuridicamente contraddittorio negare, da parte del medesimo giudice,  l’applicazione della misura cautelare della custodia in carcere per ritenuta insussistenza dei  gravi indizi di colpevolezza» necessari ex art. 273: Cass., Sez. I, 10.12.1991, Pira, CED,  1992/190842. Analogamente, rappresenta un’«eventualità ricorrente, ma non strumentale alla  convalida del fermo», il fatto che «il giudice in sede di convalida disponga – ove sussistano le  condizioni di applicabilità – una misura coercitiva, che costituisce il titolo di detenzione indispensabile perché permanga lo stato custodiale»: Cass., Sez. VI, 1.3.2016, Tapia Diaz, cit.   514 V. Cass., Sez. VI, 7.11.2013, Calvigioni, cit. Con riguardo al fermo, per esempio, si potrebbe ben immaginare l’applicazione di una misura giustificata da esigenze cautelari diverse  dal pericolo di fuga, la cui insussistenza abbia impedito la convalida: v. Cass., Sez. I, 4.6.1991,  Galasso, CED, 1991/188334.   515 Supra, 25.1. Nel senso che, nelle ipotesi in questione, l’applicazione della cautela non  può prescindere dall’avvenuta convalida dell’arresto, v. C. cost., 22.1.1992, n. 4, ed anche C.  cost., 8.6.2001, n. 187 (ord.); analogamente, Cass., Sez. Un., 14.7.1999, Salzano, cit., nonché  Cass., Sez. V, 10.12.2008, Maida, CED, 2009/242782; Cass., Sez. V, 8.6.2006, Marfisa, CED,  2006/234557. In dottrina, v. K. La Regina, L’udienza, 400 ss.; D. Manzione, Arresto, 474; F.  Viggiano, Cautele, 120 ss.    516 V. A. Ferraro, Arresto, 125.   517 Cass., Sez. Un., 14.7.1999, Salzano, cit. Analogamente, fra le altre, Cass., Sez. VI,   23.2.2016, Bassano, cit.; Cass., Sez. VI, 7.11.2013, Calvigioni, cit.; Cass., Sez. IV, 17.2.2009,  Stefanini, CED, 2009/243980; Cass., Sez. III, 16.10.2008, Pusceddu, cit.; Cass., Sez. IV,  5.12.2007, Haxhija, CED, 2008/239031; Cass., Sez. VI, 2.11.2005, Stojanovic, cit.; Cass., Sez.  III, 8.11.2000, Lleshai, cit.; Cass., Sez. VI, 17.2.2000, Moktar, CED, 2000/217121. In dottrina,  fra gli altri, E. Bellizzi, Flagranza, 296; F. Casa, Flagranza, 526; A. Ferraro, Arresto, 124; K.  La Regina, L’udienza, 399; M.M. Monaco, Convalida, 253; L. Scomparin, Arresto, 271; N.  Triggiani, Sui rapporti, 299 ss.; F. Vergine, Arresto, 474.   518 V. Cass., Sez. VI, 7.7.2003, Lo Bue, CED, 2003/226757. Cfr., altresì, Cass., Sez. I,  1.6.1992, Ruiu, CED, 1992/190957. In dottrina, v. K. La Regina, L’udienza, 416; F. Vergine,  Arresto, 475.      168 Giulia Mantovani   è costantemente sottolineato che, per questa via, non possono farsi valere motivi  inerenti alla ritenuta sussistenza dei presupposti della misura cautelare, i quali  debbono essere dedotti attraverso l’impugnazione esperibile contro il relativo  provvedimento 519, che resta distinto da quello sulla convalida anche se ad esso  materialmente congiunto 520. L’autonomia dei rimedi esperibili rischia tuttavia di  rivelarsi incoerente quando è la stessa autonomia della decisione cautelare rispetto  a quella sulla convalida a venire meno: e ciò avviene 521 nei casi in cui la misura  coercitiva è richiesta al di là degli ordinari limiti edittali in forza dell’art. 391  comma 5 522.                                  519 V., fra le altre, Cass., Sez. VI, 14.10.2010, Prikhno, cit.; Cass., Sez. I, 11.3.1996, Carrer,   CED, 1996/204392; Cass., Sez. IV, 20.12.1995, Panarello, CED, 1995/204128; Cass., Sez. I,  4.2.1994, Prassedi, CED, 1994/197002; Cass., Sez. I, 1.6.1992, De Simone, CED, 1992/191276. In  dottrina, v. E. Bellizzi, Flagranza, 296; F. Casa, Flagranza, 526; A. Ferraro, Arresto, 122; K.  La Regina, L’udienza, 418 s.; L. Scomparin, Arresto, 272; N. Triggiani, Sui rapporti, 303; F.  Vergine, Arresto, 475. In senso critico verso la soggezione al riesame dell’ordinanza che ha  disposto una misura coercitiva previo contraddittorio in sede di udienza di convalida, M. Chiavario, La riforma, 179 s.; L. D’Ambrosio, Art. 391, 454 s.; D. Manzione, Arresto, 474.    520 V. Cass., Sez. IV, 17.1.1997, Kaidi, CED, 1997/206654.  521 Cfr. A. Ferraro, Arresto, 133, nota 64.  522 Diverse sono le soluzioni proposte in dottrina: cfr. M. Ceresa-Gastaldo, Il riesame, 84 s.;   K. La Regina, L’udienza, 455; F. Viggiano, Cautele, 124.     Arresto, fermo e allontanamento d’urgenza dalla casa familiare 169   Bibliografia   Adorno R., Sui limiti alla deducibilità dell’inosservanza del termine di cui all’art. 309  comma 9 c.p.p., in Perchinunno V. (a cura di), Percorsi di procedura penale. Dal garantismo inquisitorio a un accusatorio non garantito, Milano, 1996, 393; Allegrezza S., Incostituzionale l’arresto obbligatorio dello straniero inottemperante all’ordine del questore  di lasciare il territorio nazionale, in Giur. cost., 2004, 4697; Alonzi F., Le attività del  giudice nelle indagini preliminari. Tra giurisdizione e controllo giudiziale, Padova, 2011;  Id., Art. 302 c.p.p.: un non condivisibile ripensamento della suprema Corte, in Cass. pen.,  2005, 1643; Id., Note critiche a margine del nuovo intervento sulla disciplina delle misure  cautelari, in Spangher G. (a cura di), Le nuove norme sulla tutela della sicurezza dei cittadini (cd. “Pacchetto sicurezza”), Milano, 2001, 81; Amato Giul., Art. 13, in Branca G.  (a cura di), Commentario della Costituzione, Rapporti civili, Art. 13-20, Bologna-Roma,  1977, 1; Amato Gius., Un intervento a volte non coordinato rispetto alle finalità, in Guida  dir., 2015, fasc. 19, 84; Id., Colpo di acceleratore all’iter della convalida, in Guida dir.,  2012, fasc. 3, 72; Id., Nella convalida dell’arresto per direttissima passa la regola generale della custodia a casa, in Guida dir., 2012, fasc. 26, 10; Id., Ridotto il rischio di un  “giudice itinerante”, in Guida dir., 2012, fasc. 38, 10; Amato Gius., D’Andria M., Organizzazione e funzioni della polizia giudiziaria nel nuovo codice di procedura penale, Milano, 1990; Aprile E., Gli epiloghi decisori del processo penale in Cassazione: la delicata  linea di confine tra annullamento con rinvio e senza rinvio, in Cass. pen., 2013, 1245; Id.,  L’arresto in flagranza ed il fermo di indiziato di delitto, in Aprile E., Silvestri P., Le indagini preliminari e l’archiviazione, Milano, 2011², 433; Id., Osservazioni sub Cass., Sez.  VI, 11.10.2007, Gurrieri, in Cass. pen., 2009, 231; Id., Il diritto alla riparazione spetta  anche a colui che è stato ingiustamente detenuto in quanto arrestato in flagranza o fermato perché indiziato di delitto, in Nuovo dir., 1999, II, 335; Archidiacono R., Divieto di colloquio col difensore e riflessi sullo stato di detenzione dell’indagato, in Giust. pen., 1993,  III, 558; Balsamo A., Riparazione per ingiusta detenzione, in Spangher G., II, 2, 617;  Bargis M., Disposizioni per l’efficacia e l’efficienza dell’amministrazione della giustizia e  in materia di tutela della sicurezza dei cittadini, in Conso G., Grevi V., Compendio di  procedura penale. Appendice agg., Padova, 2001, 19; Ead., Non utilizzabili contro terzi le  dichiarazioni rese in interrogatorio non documentato, in Dir. pen. proc., 1999, 79; Bassi  A., Un ulteriore passo in avanti nella semplificazione degli avvisi urgenti al difensore, in  Cass. pen., 2003, 1285; Bellantoni G., Problematiche interpretative a proposito del concetto e dell’ambito operativo della c.d. “quasi flagranza”, in Ind. pen., 2012, 541; Bellizzi E., Flagranza (arresto in), in D. disc. pen., I Agg., Torino, 2000, 293; Beltrani S., Interrogatorio con “anomalie”, è illecito disciplinare, in Guida dir., 2012, fasc. 10, 41; Id.,  Art. 558, in Canzio G., Tranchina G., II, 5036; Beretta C., Sul ripristino della custodia  cautelare divenuta inefficace per omesso interrogatorio ai sensi dell’art. 294 c.p.p., in  Cass. pen., 1993, 617; Betocchi G., La convalida dell’arresto e del fermo: spunti problematici, in Ind. pen., 1993, 739; Bigiarini A., Gli aspetti processuali più rilevanti: prelievo  biologico coattivo, arresto in flagranza e competenza del giudice, in Dir. pen. proc., 2016,  442; Bonagura A.M., Udienza di convalida dell’arresto: sciolto il nodo dei limiti edittali  per l’applicazione delle misure cautelari, in Gaeta P. (a cura di), Processo penale: nuove  norme sulla sicurezza dei cittadini, Padova, 2001, 247; Bonzano C., Le modifiche connesse ai nuovi delitti di furto, in Spangher G. (a cura di), Le nuove norme sulla tutela della  sicurezza dei cittadini (cd. “Pacchetto sicurezza”), Milano, 2001, 182; Bresciani L., Art.     170 Giulia Mantovani   278, in (a) Chiavario M., III Agg., 194; Bronzo P., Ancora precisazioni sull’ambito applicativo dell’art. 27 c.p.p., in Cass. pen., 2010, 3040; Calcagno E., Permanenza illecita  nel territorio dello Stato: illegittimità costituzionale e limiti applicativi, in Dir. pen. proc.,  2005, 299; Calvanese E., Ordinanza di custodia in carcere nei confronti dello straniero e  diritto alla traduzione del provvedimento, in Cass. pen., 2004, 1577; Cantone R., Le modifiche processuali introdotte con il «decreto antiterrorismo» (d.l. n. 144/05 conv. in l. n.  155/05), in Cass. pen., 2005, 2507; Caprioli F., Indagini preliminari e udienza preliminare, in (a) Conso G., Grevi V., Bargis M., 512; Id., Presupposti e forme della coercizione  precautelare, in Conso G. (a cura di), Il diritto processuale penale nella giurisprudenza  costituzionale, Napoli, 2006, 407; Caputo A., Immigrazione e procedimento penale, in  Spangher G., VII, 1, 529; Carcano D., L’interrogatorio di garanzia tra luci ed ombre, in  Cass. pen., 2002, 478; Id., Arresto in flagranza e fermo di indiziato: garanzie difensive, in  Cass. pen., 1992, 2144; Carcano D., Izzo G., Arresto, fermo e misure coercitive nel nuovo  processo penale, Padova, 1990; Carneroli L., Rigetto della richiesta di misura cautelare e  liberazione dell’arrestato prima della convalida, in Cass. pen., 2001, 529; Carnevale S.,  L’interesse ad impugnare nel processo penale, Torino, 2012; Casa F., Flagranza, in D.  disc. pen., III Agg., 1, Torino, 2005, 518; Cavallaro T., Sulla misura cautelare disposta  dal giudice della convalida del fermo territorialmente incompetente e sulla decorrenza  del termine per la rinnovazione della medesima misura, in Cass. pen., 2003, 2723; Ceresa-Gastaldo M., Riformare il riesame dei provvedimenti di coercizione cautelare, in Riv.  dir. proc., 2011, 1177; Id., Il nuovo assetto dell’ufficio del pubblico ministero ed il ruolo  del procuratore nel procedimento cautelare, in Cass. pen., 2009, 4166; Id., Le Sezioni  unite disorientate tra inefficacia dell’ordinanza coercitiva e validità della pronuncia di  riesame «fuori termine», in Cass. pen., 1999, 3089; Id., Il riesame delle misure coercitive  nel processo penale, Milano, 1993; Chiavario M., Libertà personale, in Enc. giur. Treccani, XIX, Roma, 1990; Id., La riforma del processo penale. Appunti sul nuovo codice,  Torino, 1990²; (c) Chiavario M.; Ciampi S., Diritto all’informazione nei procedimenti  penali: il recepimento low profile della direttiva 2012/13/UE da parte del d.lgs. 1° luglio  2014 n. 101, in Dir. pen. cont., 24.9.2014; Cocomello A., Corbo A., Novità legislative:  d.lgs. 4 marzo 2014, n. 32, intitolato “Attuazione della direttiva 2010/64/UE sul diritto  all’interpretazione e alla traduzione nei procedimenti penali”, Relazione dell’Ufficio del  Massimario della Corte di Cassazione, n. III/05/2014; Cocomello A., Costantini F., Interpretazione e traduzione degli atti del procedimento, in Cass. pen., 2015, 165; Colamussi  M., Osservazioni sub Cass., Sez. I, 22.12.1993, Puglisi, in Cass. pen., 1995, 3374; Coppetta M.G., Art. 33, in Della Casa F., Giostra G., 377; Ead., Riparazione per ingiusta detenzione, in Enc. giur. Treccani, XXXI, Roma, 2001; Ead., La riparazione per ingiusta  detenzione, Padova, 1993; (b) Cordero F.; Cordì L., sub art. 13, Commento articolo per  articolo d.l. 27.7.2005, n. 144, in Leg. pen., 2005, 542; Corso P., Le misure precautelari,  in Dominioni O., Corso P., Gaito A., Spangher G., Galantini N., Filippi L., Garuti G.,  Mazza O., Varraso G., Vigoni D., 345; Id., Diritto al silenzio: garanzia da difendere o  ingombro processuale da rimuovere?, in Ind. pen., 1999, 1077; Cortesi M.F., Gli istituti  processuali per la prevenzione e la repressione degli episodi di violenza nell’ambito delle  manifestazioni sportive, in Spangher G. VII, 1, 475; D’Ambrosio L., Artt. 379-391, in (a)  Chiavario M., IV, 345; D’Angelo E., Sull’illegittimità costituzionale dell’arresto in flagranza di reato ad opera dei privati, in Giur. cost., 1970, 1120; Daniele M., Il palliativo  del nuovo art. 275 co. 2 bis c.p.p. contro l’abuso della custodia cautelare, in Dir. pen.  cont., 22.9.2014; Id., Un ulteriore restyling (incompleto) delle norme processuali, in Leg.  pen., 2013, 64; De Caro A., Presupposti e criteri applicativi, in Spangher G., II, 2, 5;     Arresto, fermo e allontanamento d’urgenza dalla casa familiare 171   Della Casa F., Art. 60, in Della Casa F., Giostra G., 763; Della Monica G., Le nuove  norme in tema di arresto e di fermo, in Dalia A.A. (a cura di), Le nuove norme di contrasto al terrorismo. Commento al Decreto-legge 27 luglio 2005, n. 144, Milano, 2006, 387;  De Roberto G., Brevi annotazioni sul provvedimento di fermo rimasto ineseguito, in Giur.  it., 1994, II, 1; Di Bitonto M.L., Le Sezioni unite individuano il pericolo di fuga legittimante il ripristino della custodia cautelare in carcere ai sensi dell’art. 307 comma 2 lett.  b) c.p.p., in Cass. pen., 2002, 41; Dubolino P., Convalida dell’arresto e giudizio direttissimo, in Arch. nuova proc. pen., 1990, 403; Fassone E., Art. 280, in (a) Chiavario M., III,  97; Felli N., La riemissione del provvedimento di custodia cautelare tra esigenze di garanzia ed esigenze di efficienza: i requisiti dell’art. 302 c.p.p., in Cass. pen., 1995, 2973;  Ferraro A., Notazioni minime in tema di determinazione della pena ai fini dell’instaurazione e del mantenimento della custodia cautelare, in Cass. pen., 1994, 3082; Id., Arresto  e fermo. Le misure precautelari e la loro convalida, Milano, 1994; Ferrua P., La revisione  del codice 1988: correzioni e integrazioni nel quadro della legge-delega, in Id., Studi sul  processo penale, II, Anamorfosi del processo accusatorio, Torino, 1992, 131; Filippi L.,  Ma l’arresto per il solo titolo di reato non è conforme all’art. 13 Cost., in Giur. cost.,  2010, 3547; Id., Le disposizioni processuali, in Dir. pen. proc., 2005, 1212; Id., L’arresto  in flagranza nell’evoluzione normativa, Milano, 1990; Fois R., Estinguibilità delle misure  cautelari per incompetenza del giudice: non necessaria identità degli organi giurisdizionali, in Cass. pen., 1997, 18; Gallucci E., Udienza di convalida dell’arresto e ambito del  contraddittorio anticipato sulla richiesta di applicazione di misure cautelari, in Cass.  pen., 2007, 4477; Id., Illegittima la previsione dell’arresto da parte della polizia giudiziaria dell’autore di contravvenzioni, in Cass. pen., 2004, 3997; Gialuz M., Il decreto legislativo di attuazione della direttiva sull’assistenza linguistica (n. 32 del 2014): un’occasione sprecata per modernizzare l’ordinamento italiano, in Dir. pen. cont., 10.4.2014;  Giors B., Misure precautelari e riparazione per detenzione ingiusta o illegittima: una sentenza “additiva” ... riparatrice di una grave lacuna legislativa, in Leg. pen., 1999, 677;  Giovagnoli R., L’applicazione delle misure cautelari in sede di convalida dell’arresto:  ulteriori deroghe al requisito del limite di pena, in Spangher G. (a cura di), Le nuove  norme sulla tutela della sicurezza dei cittadini (cd. “Pacchetto sicurezza”), Milano, 2001,  195; Id., Il fermo e l’impossibilità di identificare l’indiziato, in Spangher G. (a cura di), Le  nuove norme sulla tutela della sicurezza dei cittadini (cd. “Pacchetto sicurezza”), Milano,  2001, 191; Gironi E., Osservazioni sub Cass., Sez. VI, 24.4.1991, Orlando, in Foro it.,  1992, II, 89; Giuliani L., Nullità dell’interrogatorio «di garanzia» per omesso deposito  degli atti ex art. 293 comma 3 c.p.p.: le Sezioni unite recuperano il diritto al contraddittorio nel procedimento cautelare, in Cass. pen., 2005, 3265; Giunchedi F., Indagato in vinculis, colloquio differito e diritto di difesa, in Giur. it., 2002, 133; Grevi V., Misure cautelari, in (a) Conso G., Grevi V., 291; Id., Funzioni di garanzia e funzioni di controllo del  giudice nel corso delle indagini preliminari, in Amodio E., Dominioni O., Grevi V., Neppi Modona G., Vigna P.L., Il nuovo processo penale. Dalle indagini preliminari al dibattimento, Milano, 1989, 15; Id., Libertà personale dell’imputato e Costituzione, Milano,  1976; Iacoviello F.M., La Cassazione penale. Fatto, diritto e motivazione, Milano, 2013;  Iasevoli C., Pluralismo delle fonti e modifiche al c.p.p. per i delitti commessi con violenza  alla persona, in Dir. pen. proc., 2013, 1390; Iazzetti A., Arresto in flagranza e fermo di  indiziato di reato nel nuovo codice, in Arch. nuova proc. pen., 1992, 19; Illuminati G.,  Presupposti delle misure cautelari e procedimento applicativo, in Grevi V. (a cura di),  Misure cautelari e diritto di difesa nella l. 8 agosto 1995 n. 332, Milano, 1996, 69; Kostoris R.E., L’isolamento del detenuto in custodia cautelare tra sistema penitenziario e nuovo     172 Giulia Mantovani   processo penale, in Riv. it. dir. proc. pen., 1990, 1391; Lacchi D., Arresto in flagranza e  giudizio di convalida, in D. disc. pen., III Agg., 1, Torino, 2005, 76; La Regina K.,  L’inefficacia, in Marandola A. (a cura di), Le invalidità processuali. Profili statici e dinamici, Torino, 2015, 283; Ead., Le misure precautelari, in Spangher G., Marandola A.,  Garuti G., Kalb L. (diretto da), Procedura penale. Teoria e pratica del processo, II, Torino, 2015, 735; Ead., L’udienza di convalida dell’arresto in flagranza o del fermo. Dal genus alla species, Padova, 2011; Ead., Commento a Cass., Sez. V, 16.12.2005, Ralmondas  ed altri, in Dir. pen. proc., 2006, 1105; Laronga A., L’art. 275, co. 2°-bis, c.p.p.: una  nuova preclusione all’impiego della custodia cautelare in carcere, in Quest. giust.,  6.10.2014; Leo G. (a cura di), Ancora sul deposito degli atti provenienti dal pubblico ministero prima dell’udienza di convalida, in Dir. pen. proc., 2007, 758; Lo Giudice M.,  Sull’ostensione al difensore del dossier cautelare in sede di convalida: l’overruling delle  Sezioni unite ripristina il contraddittorio “effettivo”, in Cass. pen., 2011, 889; Lorusso S.,  Necessario valutare la possibilità di applicare misure meno rigorose della custodia in  carcere, in Guida dir., 2010, fasc. 35, 60; Lupinu F., La nomina del difensore da parte di  un prossimo congiunto della persona «in vinculis», in Giur. it., 1992, II, 99; Magliocca  G., Le nullità, in Spangher G. (a cura di), Trattato di procedura penale, I, 2, Torino, 2008,  353; Manzione D., Le novità di rilevanza penale dell’ennesima legge sulla sicurezza pubblica (l. 15.7.2009 n. 94), in Leg. pen., 2009, 583; Id., sub art. 2, Commento articolo per  articolo d.l. 23 maggio 2008, n. 92, conv. in l. 24 luglio 2008, n. 125, in Leg. pen., 2009,  148; Id., Arresto, in D. disc. pen., VI, Torino, 1992, 469; Marafioti L., Scelte autodifensive dell’indagato e alternative al silenzio, Torino, 2000; Marandola A., La perdurante (e  gravosa) incertezza della nozione di stato di quasi flagranza, in Il Penalista, 3.12.2015;  Ead., I profili processuali delle nuove norme in materia di sicurezza pubblica, di contrasto alla violenza sessuale e stalking, in Dir. pen. proc., 2009, 947; Ead., L’interrogatorio  di garanzia. Dal contraddittorio posticipato all’anticipazione delle tutele difensive, Padova, 2006; Marchetti M.R., Giudizio direttissimo e poteri del giudice dibattimentale in tema di libertà personale dell’arrestato, in Cass. pen., 1992, I, 2439; Mari A., Il nuovo art.  143 c.p.p. e i vecchi problemi in tema di traduzione dell’ordinanza cautelare personale, in  Cass. pen., 2015, 1506; Masiello A., Dubbi sulla legittimità dell’arresto in flagranza ordinato dal pubblico ministero, in Giur. it., 1994, II, 645; Mazza O., L’interrogatorio e  l’esame dell’imputato nel suo procedimento, Milano, 2004; Midolo G., La trasmissione  della richiesta di convalida: questioni interpretative dell’articolo 122 delle norme di attuazione, in Arch. nuova proc. pen., 1990, 587; Monaco M.M., Convalida, in D. disc.  pen., Agg., 1, Torino, 2005, 251; Montanile R., È sufficiente un sms per comunicare al  difensore la data dell’udienza di convalida dell’arresto o del fermo?, in Dir. pen. proc.,  2012, 1500; Negri D., Fumus commissi delicti. La prova per le fattispecie cautelari, Torino, 2004; Nigro M., Le norme processuali e penitenziarie, in Dir. pen. proc., 2006, 949;  Nunziata M., Abrogato il potere di arresto spettante al Presidente della Corte costituzionale (ex art. 3 del relativo Regolamento generale)?, in Arch. nuova proc. pen., 1995, 7;  Nuzzo F., Nota breve sull’applicazione di misure cautelari nell’udienza di convalida  dell’arresto o del fermo, con riferimento anche alla competenza del giudice, in Cass. pen.,  1999, 220; Id., Appunti sul rapporto tra liberazione immediata dell’arrestato o del fermato  e giudizio di convalida, in Giust. pen., 1998, III, 462; Palla S., Osservazioni sub Cass., Sez.  Un., 14.7.1999, Salzano, in Cass. pen., 2000, 347; Peroni F., Sulle dichiarazioni dell’indiziato in udienza di convalida come equipollente dell’interrogatorio ex art. 294 c.p.p., in  Giust. pen., 1990, III, 605; Perugia D., Violenza negli stadi ed arresto in flagranza “differita”: vecchie e nuove perplessità, in Giur. it., 2008, 2044; Pezzani F., sub art. 1 lett. c-e,     Arresto, fermo e allontanamento d’urgenza dalla casa familiare 173   Commento articolo per articolo d.l. 23 maggio 2008, n. 92, conv. in l. 24 luglio 2008, n.  125, in Leg. pen., 2009, 118; Pinna M., Le incerte dinamiche della discovery cautelare  nella convalida dell’arresto o del fermo, in Cass. pen., 2011, 1792; Piras L., Ragioni di  urgenza e arresto in flagranza: obblighi di PG, in D&G, 22.1.2016; Piziali G., Un’inutile  (e dannosa) “riscrittura” dell’art. 27 c.p.p., in Dir. pen. proc., 2003, 84; Id., L’adeguamento (ma non solo) dell’art. 380 c.p.p. e il fermo di soggetti non identificabili (artt. 10 e  11), in Gaeta P. (a cura di), Processo penale: nuove norme sulla sicurezza dei cittadini  (legge 26 marzo 2001, n. 128), Padova, 2001, 231; Rafaraci T., Art. 611, in Canzio G.,  Tranchina G., II, 5513; Recchione S., L’impatto della direttiva 2010/64/UE sulla giurisdizione penale: problemi, percorsi interpretativi, prospettive, in Dir. pen. cont., 15.7.2014;  Rel. prog. prel., in Conso G., Grevi V., Neppi Modona G. (a cura di), Il nuovo codice di  procedura penale. Dalle leggi delega ai decreti delegati, IV, Padova, 1990; Ricci A.E.,  L’avviso di fissazione dell’udienza di convalida tra esigenze di speditezza e garanzie difensive, in Proc. pen. giust., 2011, 2, 61; Rigo F., Art. 7 l. n. 332/1995, in AA.VV., Modifiche al codice di procedura penale, Padova, 1995, 106; Rivello P.P., Riparazione per  l’ingiusta detenzione, in D. disc. pen., XII, Torino, 1997, 327; Id., Non è costituzionalmente illegittimo che l’interrogatorio dell’arrestato da parte del P.M. possa precedere  quello effettuato dal giudice, in Giur. cost., 1996, 3536; Id., Art. 278, in (a) Chiavario M.,  I Agg., 134; Id., Art. 121-122 disp. att. trans., in (a) Chiavario M., I, 457; Rombi N., Il  giudizio di bilanciamento e i provvedimenti de libertate, in Cass. pen., 1998, 3029; Ruggeri S., sub art. 2, Commento articolo per articolo d.l. 23 fabbraio 2009, n. 11, conv. in l. 23  aprile 2009, n. 38, in Leg. pen., 2009, 429; Ruggiero R.A., Misure cautelari disposte dal  giudice incompetente: ancora un intervento della Cassazione, in Cass. pen., 2002, 3156;  Salemme A., Art. 104, in Canzio G., Tranchina G., I, 1056; Salvi G., Artt. 390-391, in  (a) Chiavario M., I, Agg., 312; Santoriello C., Un’opportuna precisazione in tema di ingiusta detenzione, in Giur. cost., 1999, 961; Sau S., Una discutibile sentenza delle Sezioni  unite sui rapporti tra l’interrogatorio dell’arrestato ex art. 391 comma 3 c.p.p. e  l’interrogatorio della persona in custodia ex art. 294 c.p.p., in Cass. pen., 2002, 2835;  Scaglione A., Il regime processuale e penitenziario differenziato per i fatti di terrorismo,  in Riv. it. dir. proc. pen., 2007, 575; Id., Osservazioni sub Cass., Sez. I, 13.4.1994, Latina,  in Foro it., 1995, II, 159; Scomparin L., Implicita nelle norme codicistiche l’incompatibilità del giudice che abbia respinto in apertura del rito direttissimo la richiesta di convalida e di applicazione di misura cautelare, in Leg. pen., 2012, 680; Ead., Nuove condotte dei magistrati rilevanti sul piano disciplinare, in Leg. pen., 2012, 350; Ead., Meno traduzioni per convalide e interrogatori in vinculis, in Leg. pen., 2012, 340; Ead., Custodia  extra-muraria in attesa della convalida e contrazione dei tempi per i giudizi direttissimi  dinanzi al giudice monocratico, in Leg. pen., 2012, 332; Ead., La riparazione per ingiusta  detenzione, in Chiavario M., Marzaduri E. (a cura di), Libertà e cautele nel processo penale, Torino, 1996, 397; Ead., Arresto e fermo, in Chiavario M., Marzaduri E. (a cura di),  Libertà e cautele nel processo penale, Torino, 1996, 231; Ead., sub art. 20, Commento  articolo per articolo l. 8 agosto 1995, n. 332, in Leg. pen., 1995, 760; Sechi P., sub artt.  10-12, Commento articolo per articolo l. 26.3.2001, n. 128, in Leg. pen., 2002, 438; Ead.,  sub art. 4, Commento articolo per articolo l. 26 marzo 2001, n. 128, in Leg. pen., 2002,  398; Spagnolo P., Il tribunale della libertà tra normativa nazionale e normativa internazionale, Milano, 2008; Spangher G., Limiti al contraddittorio per la convalida del fermo e  dell’arresto, in Giur. cost., 2001, 4018; Id., Osservazioni sub Cass., Sez. III, 11.3.1999,  Ndricim, in Cass. pen., 2000, 436; Id., Le norme di diritto processuale penale, in Dir. pen.  proc., 1998, 1231; Spangher G., In tema di informazioni ed avvisi al difensore della per   174 Giulia Mantovani   sona arrestata o fermata, in Cass. pen., 1990, II, 282; Triggiani N., Sui rapporti tra ordinanza di convalida dell’arresto (o del fermo) e ordinanza applicativa di misura cautelare  ex art. 391 comma 5 c.p.p., in Perchinunno V. (a cura di), Percorsi di procedura penale. Il  processo come garanzia: tra crisi e valori del sistema, II, Milano, 2000, 299; Id., Interrogatorio «nel merito»: obbligo o facoltà per il giudice di porre direttamente domande  all’indagato?, in Cass. pen., 1997, 441; Id., Immediata liberazione dell’arrestato (o del  fermato) e procedimento di convalida, in Cass. pen., 1995, 3370; Id., Avviso di fissazione  dell’udienza di convalida al difensore dell’arrestato (o del fermato) e sostituzione del difensore di fiducia «non reperito», in Cass. pen., 1995, 3362; Id., Osservazioni in tema di  immediata liberazione dell’arrestato o del fermato disposta dal pubblico ministero, in  Cass. pen., 1993, 1337; Turco E., L’equa riparazione tra errore giudiziario e ingiusta detenzione, Milano, 2007; Valentini Reuter C., Aspetti problematici del controllo sull’arresto in flagranza, in Giur. it., 1992, II, 674; Vanella F., Arresto in flagranza e fermo, in Il  Penalista, 7.1.2016; Varraso G., L’accesso agli atti prima della convalida dell’arresto o  del fermo: tra illusione e realtà, in Proc. pen. giust., 2011, 1, 74; Id., Interrogatorio in  vinculis dell’imputato: tra istanze di difesa, esigenze di garanzia, ragioni di accertamento, in Riv. it. dir. proc. pen., 1999, 1387; Venturini S., Un’innovativa pronuncia di merito  in tema di diritto all’assistenza difensiva dell’arrestato, in Dir. pen. cont., 20.3.2012;  Vergine F., Arresto in flagranza e fermo di indiziato, in Spangher G., III, 377; Id., Estinzione cautelare per omesso interrogatorio e fermo di indiziato: combinazione legittima?,  in Giust. pen., 2005, III, 265; Viggiano F., Art. 391, in Conso G., Illuminati G., 1646;  Id., Cautele personali e merito, Padova, 2004; Voena G.P., Atti, in (a) Conso G., Grevi  V., Bargis M., 155; Zappalà E., Patané V., Le misure cautelari, in (b) Siracusano D., Galati A., Tranchina G., Zappalà E., 315.     Capitolo III Le indagini di polizia giudiziaria   di Elga Turco   Sommario   1. Le indagini di polizia giudiziaria: profili generali. – 2. L’attività di informazione. – 3. L’attività di investigazione: gli atti atipici. – 3.1. L’identificazione dell’indagato e del “potenziale testimone”. – 3.2. L’assunzione di sommarie informazioni dall’indagato. – 3.3. Le “altre” sommarie informazioni. – 3.4. Le perquisizioni a iniziativa della polizia giudiziaria. – 4. L’attività di assicurazione: l’acquisizione di plichi e di  corrispondenza. – 4.1. Gli accertamenti e i rilievi urgenti sui luoghi, sulle cose e sulle persone. – 4.2. Il  sequestro probatorio. – 5. L’attività preventiva: in particolare, il sequestro ex art. 321 comma 3-bis. – 6.  L’assistenza difensiva nel corso dell’attività “a sorpresa” a iniziativa della polizia giudiziaria. – 7. La documentazione dell’attività di polizia giudiziaria e la relativa utilizzazione processuale. – 7.1. La fonoregistrazione di colloqui “pilotata” dalla polizia giudiziaria e la testimonianza de relato. – Bibliografia.   1. Le indagini di polizia giudiziaria: profili generali.   Nella parte statica del vigente codice di rito, la polizia giudiziaria è disciplinata autonomamente tra i soggetti del procedimento, subito dopo il pubblico ministero (libro I, titolo III).   Nella parte dinamica, poi, un corposo titolo, immediatamente precedente a  quello relativo alle indagini della pubblica accusa, regolamenta «l’attività a iniziativa della polizia giudiziaria» (libro V, titolo IV).   Questa particolare collocazione topografica è certamente significativa del carattere unitario che il legislatore ha voluto imprimere all’attività di indagine 1, diluita,  dunque, tra pubblico ministero, dominus, e polizia giudiziaria, sua longa manus,  secondo le indicazioni costituzionali (artt. 109 e 112 Cost.), integralmente trasfuse  nell’art. 56 comma 1 – «le funzioni di polizia giudiziaria sono svolte alle dipendenze  e sotto la direzione dell’autorità giudiziaria» – e nell’art. 327 – «il pubblico ministero dirige le indagini e dispone direttamente della polizia giudiziaria» 2.   Nell’impostazione originaria del codice, il pubblico ministero assumeva il                               1 S. Giambruno, Polizia giudiziaria, 597; v. anche D. Manzione, Polizia giudiziaria, 857;  V. Pisani, Atti della polizia giudiziaria, 1 s.    2 E. Turco, L’attività di indagine, 215.     176 Elga Turco   ruolo di padrone assoluto della scena investigativa 3: la polizia giudiziaria era  tenuta a comunicargli entro quarantotto ore la notizia di reato percepita motu  proprio o ricevuta ab externo (art. 347 comma 1); avrebbe potuto raccogliere ogni  elemento utile alla ricostruzione del fatto e all’individuazione del colpevole solo  «fino a quando» il pubblico ministero non avesse impartito le direttive (art. 348  comma 1); successivamente, si sarebbe dovuta limitare ad eseguire le eventuali  deleghe e a svolgere, nell’ambito delle direttive impartite, tutte le attività di indagine necessarie per accertare i reati ovvero richieste da elementi successivamente emersi (art. 348 comma 3) 4.   A partire dal 1992, in risposta all’acuirsi di fatti delittuosi di particolare allarme sociale, il legislatore, attraverso una serie di “aggiustamenti normativi”, ha  rafforzato i poteri e l’autonomia della polizia giudiziaria e, dilatandone gli spazi  operativi all’interno della fase preliminare, è giunto ad istituzionalizzare un sistema di doppio binario investigativo, in un’ottica di «gestione collaborativa e  congiunta delle indagini» 5, sempre preordinate e strumentali all’esercizio dell’azione penale, come chiarisce l’art. 326 6.   Così, con il d.l. 8.6.1992, n. 306 – c.d. decreto anti-mafia –, convertito, con  modificazioni, dalla legge 7.8.1992, n. 356, si è attribuito alla polizia giudiziaria il  potere di comunicare «senza ritardo» al pubblico ministero la notitia criminis  (art. 347 comma 1) 7 e di continuare a svolgere le proprie funzioni «anche» dopo  la predetta comunicazione (art. 348 comma 1) 8.   Con le successive modifiche degli artt. 327 e 348 comma 3, apportate dalla  legge 26.3.2001, n. 128 – c.d. Pacchetto sicurezza –, si è risolta definitivamente  per tabulas la questione sulla legittimità di indagini autonome di polizia oltre la  comunicazione della notizia di reato e l’intervento del pubblico ministero 9.                               3 Così si esprime R. Adorno, Rapporti tra pubblico ministero e polizia giudiziaria, 364.  4 In tema v. S. Gallo, La polizia giudiziaria, 1 s.  5 L. D’Ambrosio, P.L. Vigna, La pratica, 145.  6 Ai sensi della citata disposizione, «Il pubblico ministero e la polizia giudiziaria svolgono,   nell’ambito delle rispettive attribuzioni, le indagini necessarie per le determinazioni inerenti  all’esercizio dell’azione penale».    7 Resta il termine di quarantotto ore per la comunicazione della notitia criminis nelle sole  ipotesi in cui siano stati compiuti «atti per i quali è prevista l’assistenza del difensore» (comma  2-bis), mentre solo ove si tratti dei delitti enumerati nell’art. 407 comma 2 lett. a n. 1-6, e ogni  volta che ricorrano «ragioni di urgenza», si impone una comunicazione immediata, anche orale  (comma 3). Per un approfondimento sul tema v. infra, 2.   8 Secondo l’originaria formulazione, invece, la polizia giudiziaria poteva svolgere attività a  iniziativa solo «fino a quando» il pubblico ministero non avesse impartito le direttive.   9 Il nuovo art. 327 prevede che la polizia giudiziaria, «anche dopo la comunicazione della  notizia di reato, continua a svolgere attività di propria iniziativa […]», mentre l’art. 348 comma 3 statuisce che «dopo l’intervento del pubblico ministero, la polizia giudiziaria […] svolge  di propria iniziativa, informandone prontamente il pubblico ministero, tutte le altre attività di  indagine per accertare i reati ovvero richieste da elementi successivamente emersi e assicura le     Le indagini di polizia giudiziaria 177   Con l’interpolazione dell’art. 354 comma 2 – operata sempre dalla novella del  2001 – si è affidato, poi, alla polizia giudiziaria il potere di compiere accertamenti  e rilievi urgenti su luoghi, cose e persone, con eventuale sequestro probatorio,  quando il pubblico ministero non abbia «ancora assunto la direzione delle indagini», anche in presenza delle condizioni per un suo intervento tempestivo.   Lungo questo iter legislativo 10 si colloca il d.lgs. 28.8.2000, n. 274, istitutivo  della competenza penale del giudice di pace, che ha affidato alla polizia giudiziaria la “chiave di accensione” dell’indagine preliminare: ad essa spetta valutare in prima battuta la fondatezza della notizia di reato e svolgere «tutti gli atti di  indagine necessari per la ricostruzione del fatto e per l’individuazione del colpevole» (art. 11) 11, per poi riferire, con relazione scritta, entro il termine di quattro  mesi, al pubblico ministero. Quest’ultimo interviene ove lo ritenga opportuno:  svolgendo personalmente le indagini o singoli atti (artt. 13 e 15 comma 2), eventualmente dopo aver chiesto la trasmissione anticipata del dossier (art. 5 d.m. n.  204/2001), oppure impartendo direttive o deleghe (artt. 12 e 15 comma 2).   Non può sfuggire come la valorizzazione del ruolo della polizia giudiziaria  nell’indagine penale, che emerge dal nuovo quadro normativo, abbia, comunque,  lasciato intatto il modello investigativo forgiato dal codice di rito del 1988  che, instaurando un nesso di dipendenza funzionale, assegna al pubblico ministero la funzione di direzione dell’investigazione preliminare e alla polizia giudiziaria la veste di ausiliario: oltre alle chiare formulazioni degli artt. 327 e 56  comma 1, anche il nuovo art. 348 comma 3 12 rimarca la diversità dei ruoli assunti da chi gestisce le indagini e chi è chiamato a collaborarvi 13. D’altro canto,  qualsiasi forzatura dei poteri della polizia giudiziaria in chiave esasperatamente  “autonomista” si porrebbe inevitabilmente in conflitto con l’esigenza di assicurare  il costante coordinamento investigativo tra i due organi 14.   Le funzioni di polizia giudiziaria – che, dirette alla repressione dei reati,  vanno distinte da quelle di polizia di sicurezza o amministrativa, di natura preventiva – sono delineate in una norma riassuntiva – l’art. 55 comma 1 –, la quale riproduce, quasi testualmente, gli specifici poteri scanditi da singole disposizioni  disseminate nel codice di rito, in particolare nel libro V.                              nuove fonti di prova». In arg. v. R. Cantone, I poteri della polizia giudiziaria, 3085 s.; N. Triggiani, Sui limiti dell’attività di indagine, 447 s.   10 P. Dubolino, Le indagini di polizia giudiziaria, 643.  11 Salvo alcuni atti (accertamenti tecnici irripetibili, interrogatori o confronti ai quali parte cipi l’indagato, perquisizioni e sequestri non eseguibili di propria iniziativa dalla polizia giudiziaria), che postulano l’autorizzazione del pubblico ministero (art. 13 d.lgs. n. 274/2000).   12 Che impone alla polizia giudiziaria di informare prontamente il pubblico ministero in ordine a qualsiasi atto investigativo compiuto autonomamente (mentre, in precedenza, tale obbligo era previsto per le sole attività di assicurazione delle fonti di prova).   13 Sul punto v. F. Cassibba, Investigazioni ed indagini preliminari, 518 s.; P. Paulesu, Art.  348, 4223-4224.    14 Su questa linea L. Bresciani, Art. 348, 138.      178 Elga Turco   Secondo la citata disposizione, la polizia giudiziaria deve «anche di propria iniziativa, prendere notizia dei reati, impedire che vengano portati a conseguenze ulteriori, ricercarne gli autori, compiere gli atti necessari per assicurare le fonti di prova  e raccogliere quant’altro possa servire per l’applicazione della legge penale».   La norma riprende la formulazione dell’art. 219 c.p.p. abr., salve alcune varianti lessicali dettate dalla necessità di adeguare la normativa processuale ai nuovi canoni di stampo accusatorio 15 e ai principi di natura costituzionale 16.   Del tutto inedito è, invece, il comma 2 dell’art. 55, secondo cui la polizia giudiziaria «svolge ogni indagine e attività disposta o delegata dall’autorità giudiziaria». Conferma e completa la previsione de qua il principio espresso nel comma 3 dell’art. 348, così come interpolato dalla legge n. 128/2001, ai sensi del  quale, «dopo l’intervento del pubblico ministero, la polizia giudiziaria compie  gli atti ad essa specificamente delegati a norma dell’articolo 370, esegue le direttive del pubblico ministero ed inoltre svolge di propria iniziativa, informandone prontamente il pubblico ministero, tutte le altre attività di indagine per  accertare i reati ovvero richieste da elementi successivamente emersi e assicura le  nuove fonti di prova».   Sempre l’art. 348, al comma 2, precisa, poi, che la polizia giudiziaria «procede, fra l’altro: a) alla ricerca delle cose e delle tracce pertinenti al reato nonché alla conservazione di esse e dello stato dei luoghi; b) alla ricerca delle persone in  grado di riferire su circostanze rilevanti per la ricostruzione dei fatti; c) al compimento degli atti indicati negli articoli seguenti»; al comma 4, puntualizza che la  polizia giudiziaria, quando deve compiere atti od operazioni che richiedono specifiche competenze tecniche, «può avvalersi di persone idonee le quali non possono  rifiutare la propria opera».   Dal complesso delle disposizioni su richiamate emerge chiaramente come  l’attività d’indagine della polizia giudiziaria, diretta alla ricostruzione del fatto e  all’individuazione del colpevole, sia assolutamente poliedrica.   In base al contenuto, è possibile distinguere: un’attività di informazione, che  si traduce nell’acquisizione e nella successiva comunicazione al pubblico ministero della notizia di reato; un’attività di investigazione, diretta alla ricerca dell’autore del reato e delle relative fonti di prova 17; un’attività di assicurazione, che  consente di acquisire i risultati conseguiti mediante il compimento dell’attività investigativa; infine, un’attività di natura preventiva, preordinata ad impedire ulteriori conseguenze del reato.   Sotto il profilo temporale, l’attività di polizia giudiziaria può suddividersi in                               15 Alla parola «prova» è sostituita la locuzione «fonti di prova», in conformità al principio   cardine del nuovo processo penale che richiede, di norma, l’acquisizione della prova nel contraddittorio delle parti, in dibattimento, davanti al giudice che pronuncerà la sentenza.   16 L’aggettivo «colpevole» è sostituito dalla locuzione «autore del reato», in ossequio al  principio della presunzione di non colpevolezza, sancito dall’art. 27 comma 2 Cost.    17 Cfr., sul punto, G. Conti, Art. 55, 327.     Le indagini di polizia giudiziaria 179   precedente o successiva all’intervento del pubblico ministero: la prima, assolutamente autonoma, si esplica tra l’acquisizione della notizia di reato e la sua comunicazione al pubblico ministero. La seconda, che postula l’assunzione della direzione delle indagini da parte della pubblica accusa, si articola in: guidata, in  esecuzione, cioè, delle direttive da quest’ultima impartite – nell’ambito della quale la polizia gode di una discrezionalità tecnica, che si sostanzia nella scelta degli strumenti più idonei al perseguimento degli obiettivi di indagine indicati 18; delegata, che si traduce nel compimento di atti tipici del pubblico ministero (art.  370); di propria iniziativa – per la quale sussiste l’obbligo di informare prontamente l’organo inquirente (art. 348 comma 3) – che, a sua volta, può essere parallela – in attuazione di scelte investigative di sua esclusiva pertinenza, in mancanza di direttive o deleghe provenienti dal pubblico ministero – o posteriore, resa necessaria dalla presenza di nuovi elementi emersi dopo l’intervento del dominus delle indagini, caratterizzata, come la precedente, da uno spazio di autonomia,  fermo restando il divieto di compiere atti in contrasto con le direttive impartite  dalla stessa autorità giudiziaria 19.   Infine, per quanto concerne la forma, gli atti d’indagine a iniziativa della polizia giudiziaria possono essere tipici o atipici; i primi, rigorosamente disciplinati  dal legislatore, quali l’identificazione (art. 349), la raccolta di sommarie informazioni (artt. 350 e 351), le perquisizioni (art. 352), l’acquisizione di plichi e di  corrispondenza (art. 353), gli accertamenti urgenti su luoghi, cose o persone e i  sequestri (artt. 354 e 321 comma 3-bis); i secondi, privi di una specifica regolamentazione normativa, pur potendosi strutturare secondo canoni di estrema elasticità – così da adeguarsi alle multiformi evenienze del caso concreto 20 –, non  possono mai comprimere i diritti oggetto di tutela costituzionale 21.   2. L’attività di informazione.   Venendo all’analisi delle singole attività d’indagine a iniziativa della polizia  giudiziaria, quella di informazione è scandita da due tappe fondamentali, distinte tra loro ma logicamente e cronologicamente consequenziali: acquisizione della  notizia di reato 22 e sua comunicazione al pubblico ministero affinché questi                               18 Cass., Sez. V, 7.12.1998, Bartoli, CED, 1998/212896; Cass., Sez. VI, 21.9.1993, Fattibe ne, CED, 1993/195719.  19 Cass., Sez. II, 10.8.2000, Zavettieri, CED, 2000/217421.  20 L. D’Ambrosio, P.L. Vigna, La pratica, 151.  21 Le cui limitazioni sono consentite solo nei casi previsti dalla legge e con un provvedi mento motivato dell’autorità giudiziaria: v. A. Morgigni, L’attività della polizia giudiziaria,  527. In arg. cfr. infra, 3.   22 In tema di notizia di reato v. supra, Cap. II.      180 Elga Turco   provveda all’iscrizione nel registro ex art. 335 e dia, così, avvio al procedimento  penale.   L’attività di acquisizione – riservata espressamente, a scanso di equivoci,  anche al pubblico ministero 23– presenta una duplice forma: l’apprensione e la  ricezione.   L’art. 330 stabilisce in proposito che «il pubblico ministero e la polizia giudiziaria prendono notizia dei reati di propria iniziativa e ricevono le notizie di  reato presentate o trasmesse a norma degli articoli seguenti».   Nell’attività di ricezione, la polizia giudiziaria e il pubblico ministero svolgono un ruolo meramente “passivo”, fungendo da semplici collettori di notizie di  reato provenienti da canali qualificati – oggetto di espressa disciplina normativa –,  quali la denuncia (artt. 331 e 333), il referto (art. 334), nonché la querela (art.  337), l’istanza (art. 341), la richiesta (art. 342) e l’autorizzazione a procedere  (art. 343), nella misura in cui svolgono anche una funzione informativa 24.   Nell’attività di apprensione, invece, gli organi inquirenti sono attivamente  coinvolti nella “costruzione” della notizia di reato, frutto di una complessa attività euristico-ricognitiva pre-procedimentale messa in moto da un’informazione  proveniente da canali non qualificati 25: si tratta, in sostanza, di una massa eterogenea di veicoli di conoscenza del reato – si pensi alle informazioni occasionali  generiche provenienti dai mass media, alle denunce anonime (art. 333 comma  4) 26, alle notizie confidenziali (art. 203), ai colloqui investigativi con detenuti o  internati (art. 18-bis legge 26.7.1975, n. 354) – che autorizza l’inquirente a svolgere, prima dell’apertura ufficiale del procedimento penale, vere e proprie inchieste preparatorie finalizzate a verificare se tra le maglie dell’informazione non  qualificata si annidi una notizia di reato in senso tecnico.   L’assenza di una, sia pure essenziale, disciplina, rapportata alla previsione di  rigidi termini massimi di durata delle indagini (art. 407), produce inevitabilmente  una fisiologica dilatazione di simili iniziative: diviene naturale, per il pubblico  ministero e per la polizia giudiziaria, sfruttare al meglio la fase pre-procedimentale per acquisire il maggior numero di dati utili alla costruzione della notitia criminis e rendere, così, più agevole la successiva attività procedimentale 27.   Dottrina e giurisprudenza, chiamate a colmare l’evidenziato vuoto normativo,                               23 Il previgente art. 219 attribuiva espressamente il potere di «prendere notizia dei reati» so lo alla polizia giudiziaria. Nel silenzio della legge, non risultava affatto pacifico il riconoscimento di un analogo potere in capo al pubblico ministero. Tuttavia, la dottrina più accorta (P.  Ferrua, L’iniziativa del pubblico ministero, 318; G.P. Voena, Attività investigativa, 31) non  esitava ad optare per la soluzione positiva, sottolineando la palese illogicità della prospettiva  volta ad assegnare al pubblico ministero poteri più ristretti di quelli dei suoi dipendenti.    24 Cfr. G. Fumu, Art. 330, 46. Per un approfondimento in tema v. supra, Cap. II.  25 E. Turco, L’attività di informazione, 233.  26 V. Cass., Sez. VI, 21.9.2006, Macrì, CED, 2006/235279.  27 P.P. Paulesu, Art. 330, 4119.     Le indagini di polizia giudiziaria 181   precisano, sul punto, come gli “investigatori” possano svolgere nel corso di tale  fase tutte le attività d’indagine ritenute più idonee – ad esempio, chiedere l’esibizione di documenti, disporre consulenze tecniche, procedere all’audizione di  persone informate sui fatti 28, videofilmare persone, luoghi o cose, ecc. – nel rispetto, però, di un preciso limite, segnato dall’intangibilità di valori costituzionalmente protetti: gli atti coercitivi che incidono negativamente sulle libertà  costituzionali – come le ispezioni, le perquisizioni, i sequestri, le intercettazioni  telefoniche –, presupponendo l’esistenza di una notizia di reato già formata 29 che, in  questa fase, si presenta, invece, ancora allo stato embrionale, non sono ammessi 30.   Oltre ad essere atipica, l’attività in questione sfugge a precisi obblighi documentativi; nulla vieta, peraltro, la formazione di un apposito fascicolo, ovviamente extraprocedimentale 31, diverso da quello contenente gli atti delle indagini preliminari.   Acquisita la notizia di reato, scatta l’obbligo per la polizia giudiziaria di “ca                             28 Per un’applicazione v. Cass., Sez. III, 19.4.2011, T., CED, 2011/250643.  29 In dottrina cfr. G. Baccari, Perquisizioni, 894 s.; F. De Leo, Il pubblico ministero, 1432   s.; P. Ferrua, L’iniziativa del pubblico ministero, 317 s.; G. Fumu, Art. 330, 48 s.; A. Marandola, I registri, 113 s.; A. Marandola, Notizia di reato, 3471 s.; D. Potetti, Attività del pubblico  ministero, 138 s.    In giurisprudenza, tra gli interventi più recenti, v. Cass., Sez. III, 20.3.2013, Chifor, CED,  2013/255458, secondo la quale sono illegittimi i provvedimenti di perquisizione e sequestro  probatorio operati di iniziativa dalla polizia giudiziaria oppure disposti dal pubblico ministero  qualora non trovino giustificazione in una notizia di reato legittimamente acquisita o siano eseguiti in assenza di elementi idonei a configurare una specifica ipotesi di reato; Cass., Sez. VI,  21.9.2006, Macrì, cit., ad avviso della quale non è possibile, sulla base di una denuncia anonima, procedere a perquisizioni, sequestri e intercettazioni telefoniche, trattandosi di atti che implicano e presuppongono l’esistenza di indizi di reità; Cass., Sez. II, 17.2.2003, Parrella, in  Guida dir., 2003, fasc. 26, 81, secondo cui «non è possibile utilizzare il sequestro penale come  fonte della notizia di reato e cioè in situazioni nelle quali ancora non emerga alcun effettivo  indizio al riguardo, giacché per l’emissione di un sequestro probatorio occorre che sia ipotizzabile un reato, sulla base non già di supposti e del tutto eventuali sviluppi delle indagini, ma  alla luce di dati già in possesso dell’organo giudiziario procedente».   30 Una deroga è prevista dall’art. 41 r.d. 18.6.1931, n. 773: se in uno scritto anonimo si fa  riferimento alla presenza, in un determinato luogo, di armi, munizioni o materie esplodenti non  denunciate o non consegnate o comunque abusivamente detenute, la polizia giudiziaria è legittimata a compiere perquisizioni e sequestri: v., sul punto, Cass., Sez. I, 23.10.1995, Melis,  CED, 1995/203334.   31 D. Potetti, Attività del pubblico ministero, 138; secondo A. Marandola, I registri, 121, i  risultati dell’attività pre-procedimentale dovrebbero confluire nel registro dei fatti non costituenti notizia di reato (mod. 45).   Sulla necessità di annotare i risultati di tali investigazioni v. anche L. Carli, La notitia criminis, 734, che richiama, al riguardo, l’art. 119 disp. att.; R. Orlandi, Inchieste preparatorie,  582, il quale ricorda come l’espressione «fascicolo virtuale», coniata nella pratica dei procedimenti riguardanti l’inchiesta “Mani pulite”, indicasse una sorta di banca dati contenente situazioni di malcostume politico-amministrativo dal cui intreccio ricavare fatti penalmente rilevanti.     182 Elga Turco   nalizzarla” sul pubblico ministero, attraverso un veicolo informativo “tipico” ed  esclusivo: la c.d. informativa, disciplinata dall’art. 347 32.   Come già accennato 33, nella formulazione originaria della citata disposizione,  l’obbligo di riferire al pubblico ministero la notizia di reato era soggetto all’esiguo limite temporale di quarantotto ore. Si trattava di una previsione diretta ad  ovviare agli inconvenienti maturati sotto l’egida del previgente codice, il cui art.  2, concedendo alla polizia giudiziaria un ampio margine di discrezionalità nella  scelta del momento in cui trasmettere all’autorità giudiziaria il rapporto 34, aveva,  nella sostanza, legittimato un’attività di pre-istruzione di polizia lunga e complessa 35, che finiva, inevitabilmente, col condizionare, in maniera spesso rilevante, le  strategie di indagine del pubblico ministero.   La previsione di un rigido limite cronologico se, per un verso, consentiva al  pubblico ministero di assumere tempestivamente la direzione e il controllo dell’attività investigativa e di recuperare, in ossequio ai precetti costituzionali (artt.  109 e 112 Cost.), il ruolo di dominus delle indagini, per altro verso, deresponsabilizzava totalmente la polizia giudiziaria, la quale, non godendo di una sufficiente autonomia operativa, neanche sotto il profilo temporale, finiva per abdicare  all’attività di indagine a iniziativa, provvedendo fisiologicamente ad informare  subito, con una “trasmissione burocratica”, il pubblico ministero delle notizie di  reato acquisite e restando in attesa delle sue direttive.   Proprio al fine di ampliare gli spazi operativi delle forze di polizia, la novella  del 1992 – d.l. n. 306/1992, convertito, con modificazioni, dalla legge n. 356/1992 –  ha recuperato il previgente criterio temporale mobile, sintetizzato dall’espressione «senza ritardo».   La ragionevolezza con cui occorre interpretare simile sintagma induce a ritenere che la notizia di reato debba essere portata all’attenzione dell’autorità giudiziaria non appena siano stati acquisiti gli elementi essenziali del fatto di reato nella loro storicità e siano stati effettuati, ove necessario, i primi riscontri 36.                               32 L’obbligo di trasmettere l’informativa incombe sul dirigente dell’ufficio, anche se la no titia criminis è stata autonomamente acquisita dal singolo ufficiale o agente di polizia giudiziaria: se così non fosse, l’attività dell’ufficio finirebbe per trasformarsi in una molteplicità di iniziative assunte estemporaneamente dai singoli ufficiali od agenti, addirittura all’insaputa del  dirigente. Laddove si tratti di notizie verosimilmente concernenti reati di criminalità organizzata a stampo mafioso, la comunicazione sembra correttamente da inviare sia al Procuratore della  Repubblica sia al Procuratore distrettuale antimafia. Quest’ultimo sarà, invece, unico destinatario di tutte quelle informative aventi ad oggetto fatti storici riconducibili a fattispecie di matrice senza dubbio mafiosa. In arg. cfr. L. D’Ambrosio, P.L. Vigna, La pratica, 177-178.   33 V. supra, 1.  34 Secondo l’art. 2 c.p.p. abr. il rapporto doveva essere trasmesso «senza ritardo».  35 F. La Marca, Art. 347, 112; v. anche G.P. Voena, Attività investigativa, 33, il quale parla   di “processo di polizia”.  36 F. Scioli, La polizia giudiziaria: organizzazione, 30.     Le indagini di polizia giudiziaria 183   Sul punto va evidenziato che la comunicazione con un indugio eccessivo 37,  pur configurando un ritardo ingiustificato, fonte di responsabilità disciplinare  (art. 16 disp. att.) 38 e, eventualmente, anche penale (artt. 361-363 c.p.), non è  presidiata da alcuna sanzione di carattere processuale: ostacolo insormontabile all’applicazione analogica del regime di inutilizzabilità predisposto dal legislatore per gli atti eseguiti “dopo” lo spirare dei termini di indagine (art. 407 comma  3) 39 è il principio di tassatività vigente in materia 40.   Al regime ordinario di trasmissione dell’informativa il legislatore del 1992  pone due deroghe.   La prima, disciplinata nel comma 2-bis, opera nell’ipotesi in cui vengano  compiuti «atti per i quali è prevista l’assistenza del difensore» della persona nei  cui confronti vengono svolte le indagini: l’informativa, in tal caso, va trasmessa al  più tardi entro quarantotto ore dal compimento dell’atto, salve le disposizioni  di legge che prevedono termini particolari.   Vanno senz’altro ricondotti nell’area del comma 2-bis, non solo gli atti per i  quali la partecipazione del difensore è obbligatoria, ossia imposta a pena di nullità  assoluta – è il caso delle sommarie informazioni assunte dall’indagato che non si  trovi in stato di arresto o di fermo (art. 350 comma 1) –,  ma anche quelli per i quali  il diritto all’assistenza è garantito sebbene la presenza del difensore non si elevi a  condizione di validità dell’atto, come le perquisizioni (art. 352), i sequestri (art.  354), l’apertura dei plichi (art. 353 comma 2). Il dato letterale depone in tal senso:                               37 Cfr. Cass., Sez. I, 19.3.2007, Orlandi, CED, 2007/236501, la quale precisa come l’art.   347, pur non imponendo termini precisi e determinati, indica attività da compiere in un margine ristretto di tempo, «e cioè non appena possibile, tenuto conto delle normali esigenze di un  ufficio pubblico onerato di un medio carico di lavoro».   38 In tema v. B. Cherchi, Note, 405.  39 Cass., Sez. Un., 21.6.2000, Tammaro, in Cass. pen., 2000, 3259.   40 Nonostante il silenzio del legislatore sul punto, secondo la prevalente dottrina (P. Tonini,   Manuale, 204-205; Id., Il valore probatorio, 2216), in senso positivo depone tanto il dato letterale, quanto la lettura sistematica delle norme del codice di rito: sul primo fronte, vengono in  rilievo la legge-delega, che, nella direttiva n. 7, impone la previsione espressa delle singole  cause d’invalidità, l’art. 191 – il quale, usando l’inciso «divieti stabiliti dalla legge», presuppone che non si possa prescindere da un divieto espresso ai fini dell’operatività della sanzione in  esame –, nonché la Relazione al progetto preliminare, ove si precisa che l’inutilizzabilità colpisce le prove acquisite che violano «uno specifico divieto» e che deve trattarsi di «veri e propri  divieti probatori»; sul secondo fronte, viene evidenziato come la regola generale sancita dal  nostro sistema processuale sia l’utilizzabilità dell’atto da parte del giudice: pertanto, l’inutilizzabilità, presentandosi come eccezione, va interpretata restrittivamente. Anche l’indiscussa  «tipicità dei procedimenti probatori» conduce verso il medesimo risultato. Nello stesso senso  v. Adorno, Sull’incompatibilità del consulente tecnico, 2149; O. Dominioni, Art. 177, 257; N.  Galantini, Inutilizzabilità (Dir. proc. pen.), 690; F.M. Grifantini, Inutilizzabilità, 248.    Che l’inutilizzabilità assuma i contorni della tassatività è affermato anche in giurisprudenza: cfr., in motivazione, Cass., Sez. II, 7.6.1995, Cerrone, in Cass. pen., 1997, 2147; Cass.,  Sez. V, 12.1.1994, Vetrallini, in Cass. pen., 1994, 2757.      184 Elga Turco   la norma parla, infatti, di «atti per i quali è prevista l’assistenza del difensore» e  non di «atti ai quali il difensore ha l’obbligo di assistere». Non solo. Un legislatore  che avesse inteso evitare una “libera gestione” della notitia criminis da parte della  polizia giudiziaria nel solo caso di assunzione delle sommarie informazioni avrebbe  richiamato esplicitamente tale atto nel comma 2-bis anziché far generico riferimento agli «atti per i quali è prevista l’assistenza del difensore […]».   Conforta la conclusione prospettata anche l’argomento logico: se la ratio del  ripristino dell’originario vincolo cronologico è garantire un rapido controllo del  pubblico ministero sugli atti “invasivi” compiuti dalla polizia giudiziaria nei confronti di una persona sottoposta alle indagini 41, avrebbe poco senso circoscrivere  l’operatività della deroga a quell’atto che, tra gli altri, si presenta sicuramente  “meno invasivo”, potendo l’indagato esercitare il diritto al silenzio.   La seconda deroga opera nelle indagini relative ad uno dei delitti previsti  dall’art. 407 comma 2 lett. a nn. 1-6 e, in ogni caso, quando sussistono ragioni di  urgenza: in tali evenienze, la comunicazione va data immediatamente (comma 3).   L’obbligo di informare immediatamente il pubblico ministero si configura  anche nell’ipotesi in cui la polizia giudiziaria esegua un arresto in flagranza (art.  386 comma 1).   Un’ulteriore deroga al regime ordinario di trasmissione della notizia di reato  è prevista dall’art. 107-bis disp. att., introdotto con la legge 16.12.1999, n. 479: al  fine di soddisfare istanze di economia e di speditezza processuale, la richiamata  disposizione statuisce l’obbligo per gli organi di polizia giudiziaria di trasmettere  all’ufficio di procura competente, con cadenza mensile, le denunce a carico di  ignoti, corredandole con gli eventuali atti di indagine svolti per la identificazione  degli autori del reato.   La norma in discorso – strumentale al “nuovo” istituto dell’archiviazione  cumulativa in materia di procedimenti contro ignoti (cfr. art. 415 comma 4), attraverso cui si è recepita sul piano normativo una prassi da tempo diffusa presso  gli uffici delle procure 42 – autorizza gli organi di polizia a trattenere le denunce  contro ignoti per ben trenta giorni al fine di svolgere le investigazioni tese  all’identificazione degli autori dei reati, per poi trasmetterle al pubblico ministero.   Se il delitto non è perseguibile di ufficio e manca la condizione di procedibilità che può ancora sopravvenire, l’obbligo dell’informativa, stando agli artt. 346  c.p.p. e 112 disp. att., sussiste solo nel caso in cui la polizia giudiziaria abbia iniziato l’attività di indagine: al contrario, in caso di inerzia, elementari esigenze di  “economia” inducono a ritenere che la polizia giudiziaria non sia tenuta a trasmettere l’informativa fino a quando non sopravvenga la condizione di procedibilità 43.                               41 G. Gagliotta, Gli atti, 66; v. sul punto anche L. Lupària, Attività d’indagine, 188.  42 F. Caprioli, Nuovi epiloghi della fase investigativa, 246, nota 1; F.P. Giordano, Indagini,   XXXII.  43 G. Amato, M. D’Andria, Organizzazione e funzioni della polizia, 70; L. D’Ambrosio,   P.L. Vigna, La pratica, 180.     Le indagini di polizia giudiziaria 185   Quanto al contenuto dell’informativa, oltre agli elementi essenziali del fatto  – condotta, evento e relativo nesso eziologico –, vanno indicate le fonti di prova  e le attività compiute – delle quali va trasmessa la relativa documentazione  (comma 1) –, nonché il giorno e l’ora di acquisizione della notizia (comma 4):  ciò al fine di garantire il controllo ex post sul rispetto dei tempi. Se possibile,  l’informativa va arricchita di dati ulteriori, quali le generalità, il domicilio e  quanto valga all’identificazione di coloro che sono in grado di riferire circostanze  rilevanti per la ricostruzione dei fatti (comma 2).   L’informativa deve rivestire la forma scritta – cui va equiparata la comunicazione consegnata su supporto magnetico o trasmessa per via telematica (art.  108 disp. att.) –, eccezion fatta per le ipotesi contemplate dal comma 3: in tal caso  è prevista la comunicazione orale, cui deve seguire senza ritardo quella scritta,  corredata dalla documentazione relativa alle fonti di prova acquisite ed alle attività compiute 44.   3. L’attività di investigazione: gli atti atipici.   L’attività investigativa a iniziativa della polizia giudiziaria, pur teleologicamente vincolata, è contrassegnata da una sostanziale discrezionalità tecnica alla  quale segue, come implicito corollario, l’atipicità dei relativi atti.   In sostanza, nell’attività di ricerca dell’autore del reato e delle relative fonti  di prova, la polizia giudiziaria può compiere, oltre agli atti disciplinati dagli artt.  349 e ss., atti privi di una espressa regolamentazione.   Che gli atti di investigazione della polizia giudiziaria non costituiscano un numerus clausus si deduce chiaramente dal tenore letterale, volutamente generico,  dell’art. 348 comma 2, che si limita a distinguere l’attività di ricerca in base all’oggetto della fonte di prova 45: reale, concernente «le cose e le tracce pertinenti  al reato» (comma 2 lett. a); personale, attinente alle «persone in grado di riferire  su circostanze rilevanti per la ricostruzione dei fatti» (comma 2 lett. b).   D’altro canto, la locuzione «tra l’altro», posta in esordio del citato comma, è  sintomatica della volontà del legislatore di considerare le specificazioni contenute  nell’art. 348 di natura meramente esemplificativa 46.   Senza alcuna pretesa di esaustività, tra gli atti investigativi “a forma libera” 47  possono essere annoverati: il sopralluogo, ossia l’accesso in un luogo determina                             44 Non costituisce atto equipollente alla comunicazione orale il “contatto telefonico” tra polizia giudiziaria e pubblico ministero di turno, a meno che nel corso di tale contatto non vengano riferiti tutti gli elementi indicati dal comma 1 dell’art. 347: così Cass., Sez. II, 6.3.1990,  Frigione, in R. Guariniello, 21.   45 L. Lupària, Attività d’indagine, 179.  46 A. Scaglione, L’attività ad iniziativa, 70.  47 Sul tema v. F. Perna, Mezzi atipici, 649.     186 Elga Turco   to al fine di realizzare un’attività di osservazione, onde trarne elementi di conoscenza per la prosecuzione dell’indagine 48; il pedinamento, che si realizza riprendendo o fotografando gli spostamenti della persona controllata sul territorio 49, anche mediante il sistema di rilevamento satellitare (cosiddetto GPS) 50;  l’appostamento (o appiattimento), che consente il controllo da una postazione  fissa, con esecuzione di riprese fotografiche o cinematografiche delle attività compiute dalla persona controllata 51, realizzabili purché quest’ultima si trovi in un  luogo pubblico 52, aperto al pubblico o esposto al pubblico 53, non nel luogo  c.d. “riservato” 54 o privato 55, violandosi, in tali ultimi casi, in assenza d’idoneo  provvedimento dell’autorità giudiziaria, rispettivamente, il diritto alla riservatezza  ex art. 2 Cost. e la libertà di domicilio di cui all’art. 14 Cost. 56.   Anche l’individuazione di cose o di persone e il confronto – atti tipici del  pubblico ministero – rientrano tra le attività investigative atipiche che la polizia  giudiziaria può svolgere di propria iniziativa 57.                               48 L. Lupària, Attività d’indagine, 180.  49 Si tratta di una forma di “sorveglianza discreta”: così A. Morgigni, L’attività della poli zia giudiziaria, 528.  50 In più occasioni il Supremo collegio ha evidenziato come l’attività di indagine volta a   seguire gli spostamenti di un soggetto localizzato attraverso il sistema di rilevamento satellitare  costituisce una forma di pedinamento e non di intercettazione, con la conseguenza che ad essa  non si applicano le disposizioni di cui agli artt. 266 ss.: tra le più recenti, Cass., Sez. II,  13.2.2013, Badagliacca, CED, 2013/255542; Cass., Sez. IV, 27.11.2012, Lleshi, CED,  2012/253953; Cass., Sez. I, 7.1.2010, Congia, CED, 2010/246774; Cass., Sez. II, 13.5.2008,  Stefanini, in Riv. pen., 2009, 352; Cass., Sez. II, 11.12.2007, Sitzia e altri, CED, 2007/239638.    51 A. Morgigni, L’attività della polizia giudiziaria, 528.  52 Per un’applicazione pratica v. Cass., Sez. II, 24.4.2007, Caruso, CED, 2007/237848.   53  Si pensi al davanzale della finestra di una abitazione (tra le tante, cfr. Cass., Sez. IV,   24.1.2012, Aidi Parietti, CED, 2012/252673) o, anche, all’autovettura parcheggiata sulla strada  pubblica, quando il proprietario non abbia adottato particolari accorgimenti per impedire la visione  di ciò che accade nel veicolo (v., ex plurimis, Cass., Sez. III, 6.2.2008, Zinoni, CED, 2008/239838).   54 La categoria dei “luoghi riservati” è stata elaborata dalle Sezioni Unite con la sentenza  28.3.2006, Prisco, in Cass. pen., 2006, 3937: ne costituisce esempio la toilette di un locale o lo  spogliatoio di una palestra.   55 Come la propria abitazione.  56 V. Cass., Sez. Un., 28.3.2006, Prisco, cit.; da ultimo Cass., Sez. I, 13.1.2009, Galati San sone, CED, 2009/242876, ad avviso della quale sono legittime, e pertanto utilizzabili, le videoriprese eseguite su un’area destinata a cantiere edile, pur se di proprietà privata, non essendo  essa qualificabile né come luogo di privata dimora né, comunque, come luogo in cui si svolgano attività destinate a rimanere riservate.   57 In tema di individuazioni fotografiche, v., tra le tante, Cass., Sez. V, 19.2.2014, De  Benedetto, CED, 2014/263168; Cass., Sez. II, 13.1.2009, Lovacovic, CED, 2009/243301;  Cass., Sez. I, 27.3.2008, Gori, CED, 2008/2397746; Cass., Sez. II, 2.12.2008, Morfei e altri,  CED, 2008/242216; Cass., Sez. II, 20.9.2004, Giamundo, CED, 2004/230326; Cass., Sez. V,  6.4.1999, Mandalà, CED, 1999/214872; Cass., Sez. IV, 8.11.1995, Pennente, in Riv. pen.,     Le indagini di polizia giudiziaria 187   L’indagine atipica di polizia giudiziaria, per il cui compimento non è richiesta  l’assistenza del difensore 58, non può trasformarsi in uno strumento per sottrarsi  all’osservanza delle forme stabilite dalla legge per l’attività tipica: così, ad esempio, «il funzionario di polizia non potrebbe avvicinare sotto mentite spoglie l’indagato o il potenziale testimone per procedere informalmente ad un interrogatorio» 59. Solo nel rispetto delle condizioni stabilite dall’art. 9 legge 16.3.2006, n.  146 – di Ratifica ed esecuzione della Convenzione e dei Protocolli delle Nazioni  Unite contro il crimine organizzato transnazionale 60 –, così come modificato  dall’art. 8 legge 13.8.2010, n. 136 – Piano straordinario contro le mafie, nonché  delega al Governo in materia di normativa antimafia –, gli ufficiali e gli agenti di  polizia giudiziaria possono investigare dissimulando la propria identità e lasciarsi coinvolgere nelle stesse dinamiche di programmazione, attuazione od occultamento dei reati oggetto di indagine 61. Si tratta delle c.d. operazioni sotto  copertura, consentite al fine di acquisire elementi di prova in ordine ai gravi delitti previsti dall’art. 9 in questione 62, processualmente legittime e penalmente  lecite solo se disposte dai vertici gerarchici del corpo di appartenenza del personale di polizia giudiziaria impiegato o se disposte, per delega degli organi di vertice, dai rispettivi responsabili di livello almeno provinciale 63.                               1996, 1278; Cass., Sez. I, 4.2.1996, Santoro, CED, 1996/204956. Cfr., anche Cass., Sez. II,  2.10.2012, P.M. in c. Savignoni, CED, 2012/253829, ad avviso della quale costituisce atto atipico di indagine della polizia giudiziaria, pienamente legittimo a norma degli artt. 55 e 348, la  richiesta rivolta all’indiziato, nella fase delle indagini preliminari, di pronunciare delle espressioni verbali, al fine di consentire il riconoscimento della voce da parte della persona offesa.   Quanto al confronto, evidenzia acutamente L. Lupària, Attività d’indagine, 181, come  nell’ipotesi in cui vi provveda la polizia giudiziaria, occorre mutuare dal regime tipico dell’atto  in questione anche l’apparato garantistico preordinato alla tutela del diritto di difesa: pertanto,  qualora sia coinvolta la persona sottoposta alle indagini o una persona imputata in un procedimento connesso o collegato, sarà indispensabile l’assistenza del difensore.   58 Cfr. Cass., Sez. II, 15.12.2010, Greco, CED, 2010/249206, ad avviso della quale è legittimo l’atto di acquisizione da parte della polizia giudiziaria di una scheda telefonica spontaneamente consegnata dall’imputato anche se effettuata in assenza del suo legale, trattandosi di  atto d’indagine atipico posto in essere nell’esercizio dei poteri alla stessa riconosciuti dagli artt.  55 e 348 e per il cui compimento non è richiesta l’assistenza del difensore.   Per il confronto che vede coinvolto l’indagato o la persona imputata in un procedimento  connesso o collegato, v. le osservazioni fatte nella nota precedente.   59 Testualmente F. Caprioli, Indagini preliminari, 544.  60 Adottati dall’Assemblea generale il 15.11.2000 ed il 31.5.2001.  61 F. Caprioli, Indagini preliminari, 545.  62 Si tratta dei delitti disciplinati negli artt. 648-bis e 648-ter c.p. e nel libro II, titolo XII,   capo III, sezione I, c.p.; dei delitti concernenti armi, munizioni, esplosivi; dei delitti previsti  dall’art. 12 comma 3, 3-bis e 3-ter t.u. immigrazione e dalle norme sulla condizione dello straniero, di cui al d.lgs. 25.7.1998, n. 286; dei delitti di cui all’art. 3 legge 20.2.1958, n. 75.   63 Per un approfondimento in tema cfr. F. Donato, L’attività investigativa «sottocopertura»,  1 ss.; J. Ross, Le indagini sotto copertura, 61; N. Ventura, Le investigazioni under cover, 1 ss.     188 Elga Turco   3.1. L’identificazione dell’indagato e del “potenziale testimone”.  La prima attività investigativa tipizzata dal legislatore è l’identificazione (art.   349) 64.  Si tratta di un adempimento generalmente prodromico a successivi atti di inda gine, teso a verificare la corrispondenza tra identità fisica e identità anagrafica  dell’indagato o del “potenziale testimone” 65.   Le operazioni di identificazione si modulano diversamente a seconda del soggetto da individuare: se si tratta di «persona in grado di riferire su circostanze rilevanti per la ricostruzione dei fatti», generalmente l’ufficiale o l’agente di polizia  giudiziaria si limita a richiedere l’esibizione di un valido documento di riconoscimento; se si tratta di soggetto sottoposto alle indagini, le operazioni identificative si fanno più complesse. L’indagato, preliminarmente, è invitato a indicare le  generalità e quant’altro possa valere per identificarlo (art. 66 comma 1): in particolare, deve dichiarare se ha un soprannome o uno pseudonimo, se ha beni patrimoniali e quali sono le sue condizioni di vita individuale, familiare e sociale, se è  sottoposto ad altri processi penali, se ha riportato condanne nello Stato o all’estero  e, quando ne è il caso, se esercita o ha esercitato uffici o servizi pubblici o servizi  di pubblica necessità o se ricopre o ha ricoperto cariche pubbliche (art. 21  disp. att.) 66; poi, è ammonito circa le conseguenze cui si espone se si rifiuta  di fornire le proprie generalità o le dà false (art. 66 comma 1); infine, è invitato a dichiarare o eleggere il domicilio per le notificazioni ex art. 161 (art.  349 comma 3).   Per l’espletamento di simile atto non è necessario venga garantita l’assistenza del difensore 67.   Tanto per l’indagato quanto per il “potenziale testimone” fornire le indicazioni  sulla propria identità personale integra un obbligo penalmente sanzionato (artt.  495 e 651 c.p.) 68.   Solo nei confronti della persona sottoposta alle indagini la polizia giudiziaria,  «ove occorra», può procedere all’identificazione eseguendo rilievi dattiloscopi                             64 In argomento v. P. Felicioni, Identificazione personale, 229 s.  65 E. Turco, L’identificazione, 58.  66 Sebbene l’art. 21 disp. att. si riferisca solo al giudice e al pubblico ministero che proce dono «a norma dell’art. 66», è plausibile ritenere che la richiamata disposizione si applichi anche nel caso in cui sia la polizia giudiziaria ad effettuare l’identificazione, posto il rinvio dell’art. 349 comma 3 alle disposizioni dell’art. 66 e, dunque – implicitamente –, al contenuto dell’art. 21 in questione. La dottrina, sul punto, pare pacifica: cfr. G. Gagliotta, Gli atti, 71; P.P.  Paulesu, Art. 349, 4229.   67 Cfr. Cass., Sez. IV, 25.6.2008, Sparer, CED, 2008/241022, in tema di accertamenti dattiloscopici.   68 Precisa O. Campo, Interrogatorio, 342, come, per il soggetto sottoposto alle indagini,  consentire l’identificazione costituisce un ineludibile dovere di collaborazione nei confronti  dell’autorità procedente che, in quanto tale, esula dall’area del diritto al silenzio.     Le indagini di polizia giudiziaria 189   ci 69, fotografici 70, antropometrici 71, nonché «altri accertamenti» (art. 349  comma 2) 72; locuzione, quest’ultima, dalla quale si arguisce chiaramente il carattere non tassativo dell’elencazione, aperta agli aiuti provenienti dalle evoluzioni  tecnico – scientifiche 73: si pensi, ad esempio, alla c.d. identificazione genetica,  condotta attraverso l’esame del DNA.   In proposito, va osservato che il nuovo comma 2-bis dell’art. 349 – introdotto,  in un’ottica di rafforzamento dell’autonomia investigativa della polizia giudiziaria, dall’art. 10 comma 1 d.l. 27.7.2005, n. 144, conv. dalla legge 31.7.2005, n. 155  (Misure urgenti per il contrasto del terrorismo internazionale) – riserva a simile  organo la prerogativa di effettuare l’identificazione della persona nei cui confronti  vengono svolte le indagini attraverso il prelievo di capelli o saliva, anche coattivamente, all’evidente scopo di ricavare il profilo del DNA 74.                               69 Si tratta di prelevare le impronte digitali, palmari o plantari. V. Cass., Sez. V, 27.8.1991,  Romano, CED, 1991/188156, la quale precisa: «se la polizia giudiziaria è autorizzata ad eseguire rilievi dattiloscopici finalizzati alla identificazione della persona nei cui confronti vengono svolte le indagini, è evidente che la stessa può, anche di propria iniziativa, effettuare raffronti, tramite personale specializzato a sua disposizione, tra le impronte rilevate e quelle di  pregiudicati in precedenza acquisite ovvero tra le medesime e quelle della persona inquisita».    70 Generalmente si fotografano particolari del volto (viste frontali e laterali) e il corpo intero, in piedi.   71 Sono preordinati a rilevare le caratteristiche fisiche dell’individuo, come l’altezza, la presenza di cicatrici, di tatuaggi o di altre peculiarità corporali e non possono mai sconfinare in un  atto di ispezione personale, precluso espressamente alla polizia giudiziaria (art. 354 comma 3).  V. sul punto C. cost., 27.3.1962, n. 30, secondo cui, eccezion fatta per le ispezioni personali,  tutti i rilievi «che riguardano l’aspetto esteriore della persona» risulterebbero compatibili con il  valore della libertà personale. L’esecuzione di rilievi puramente esteriori, infatti, non integrerebbe una forma di restrizione fisico-morale, ma solo una prestazione con finalità preventive  imposta a coloro che si trovino in determinate condizioni previste dalla legge.   72 La polizia giudiziaria, sebbene non sia “obbligata” ad espletare i rilievi in questione –  come si desume dall’espressione «può [...] ove occorra» (v., sul punto, Cass., Sez. II, 26.4.2000,  Perdichizzi, CED, 2000/216522) – certamente effettuerà questo tipo di accertamenti nell’ipotesi in cui le dichiarazioni della persona sottoposta alle indagini in ordine alle proprie generalità non siano sufficienti a identificare con certezza l’individuo che le ha rese, come nel caso in  cui l’identificando risulti privo di documenti e non sia fotosegnalato: cfr. Cass., Sez. II, 18.1.2011,  Mussa, CED, 2011/249214; Cass., Sez. III, 11.5.2010, Mamadou, CED, 2010/247549.    Va evidenziato che al medesimo atto ricognitivo la polizia giudiziaria può procedere a  norma dell’art. 4 t.u. leggi p.s. e dell’art. 7 del relativo regolamento, qualora, anche fuori dal  contesto investigativo in senso stretto, si sia in presenza di persone pericolose o sospette e di  quanti «non sono in grado o si rifiutano di provare la loro identità». Si tratta, però, di  un’attività di natura preventiva della polizia che, in quanto tale, esula dall’ambito operativo  dell’art. 349 comma 2, sorretto da finalità selettivamente repressive: G. Colangeli, Identificazione, 66; L. D’Ambrosio, P.L. Vigna., La pratica, 204.    73 L. Lupària, Attività d’indagine, 197.  74 In tema cfr. R. Bricchetti, Prelievi, 67; R. Cantone, Le modifiche processuali, 2507; L.   Filippi, Misure urgenti, 1218; G. Frigo, Straniero, 79.     190 Elga Turco   In tale contesto, diviene, dunque, irrilevante l’eventuale dissenso del soggetto  da identificare, salva, però, la necessità, per la polizia giudiziaria che effettua il  prelievo, di munirsi di una autorizzazione del pubblico ministero, scritta o orale  – da confermare per iscritto –, nonché l’obbligo di rispettare la dignità della persona sottoposta al prelievo.   Data la particolare invasività dell’atto sulla persona, la normativa in esame  merita un’interpretazione rigorosa e restrittiva.   Muovendosi su questa linea, va, anzitutto, precisato che il prelievo biologico  può essere effettuato solo come extrema ratio, ossia quando al medesimo risultato  non sia possibile giungere attraverso altri metodi identificativi, dotati di minore  capacità coattiva 75. L’operazione, che vede come unico destinatario l’indagato,  consente di prelevare solo il materiale organico espressamente indicato e, rigorosamente, in via alternativa: capelli o saliva, come si desume agevolmente dalla  disgiuntiva “o”. Quanto all’esigenza di rispettare la dignità della persona, il requisito allude, senz’altro, alla necessità di avere cura della sensibilità e della riservatezza del soggetto da identificare, il quale va messo al riparo dalle prevedibili ingerenze dei mass-media, che potrebbero interpretare in chiave “colpevolista” il compimento di un prelievo coattivo finalizzato all’individuazione del DNA  eseguito proprio nei confronti della persona sottoposta alle indagini 76.   Sebbene la dottrina si sforzi di restringere le maglie del comma 2-bis, la disciplina sembra tracimare in più punti dal “contenitore” costituzionale, in rapporto  all’art. 13 comma 3 Cost. 77 che, non solo impone di indicare tassativamente i casi eccezionali di necessità e urgenza in presenza dei quali l’autorità di pubblica  sicurezza può adottare provvedimenti provvisori restrittivi della libertà personale, ma esige, altresì, un controllo successivo (entro quarantotto ore) da parte  dell’autorità giudiziaria sull’operato degli organi di polizia.   Anche a voler ritenere che il rifiuto dell’indagato di collaborare alle indagini  possa integrare gli estremi di un «caso eccezionale di necessità e urgenza», non  sfugge come nel comma 2-bis non si faccia minimo cenno al giudice e alla procedura di convalida da parte di quest’ultimo: manca, cioè, un controllo giurisdizionale sull’attività di polizia che non può essere assolutamente surrogato da quell’informale nullaosta “al buio” preventivo 78 dato dal pubblico ministero. Inoltre, mentre la previsione costituzionale prefigura un potere sussidiario della polizia che postula un potere principale in capo all’autorità giudiziaria cui essa, solo                               75 A.A. Dalia, Il prelievo coattivo, 285.  76 Testualmente P.P. Paulesu, Art. 349, 4231.  77 Sui profili d’incostituzionalità della disposizione in questione, v. R. Adorno, Il prelievo   coattivo, 1239; R.E. Kostoris, Prelievi biologici coattivi, 336; G. Giostra, Gli importanti meriti, 1220-1221; G. Ubertis, Attività investigativa, 8; F. Zacché, Gli effetti della giurisprudenza  europea, 179.    78 Così si esprime R. Adorno, Il prelievo coattivo, 1239; v. anche L. Filippi, Misure urgenti, 1218; R.E. Kostoris, Prelievi biologici coattivi, 338; di diverso avviso è R. Cantone, Le modifiche processuali, 2515.     Le indagini di polizia giudiziaria 191   temporaneamente, si sostituisce, l’iniziativa del prelievo biologico coattivo è riservata esclusivamente alla polizia giudiziaria, sicché il pubblico ministero è  chiamato ad autorizzare un’attività che gli è preclusa motu proprio 79.   Non si può fare a meno di evidenziare come la voragine d’incostituzionalità  schiusa dalla novella del 2005 nel tessuto normativo, nella misura in cui demanda  agli organi di polizia il potere di effettuare il prelievo coattivo di materiale biologico a fini identificativi, non sia stata occlusa dal legislatore neanche quando ha  avuto l’occasione per farlo. La legge 30.6.2009, n. 85 (in materia di accertamenti  tecnici idonei ad incidere sulla libertà personale) 80, pur avendo meritoriamente  sottratto alla polizia giudiziaria la legittimazione a eseguire il prelievo coattivo a  fini investigativi – riservando al pubblico ministero e al giudice, rispettivamente,  l’iniziativa e il controllo dell’atto – 81, ha rinunciato a rivisitare la disciplina del  comma 2-bis dell’art. 349 82, lasciando le leve dell’operazione ancora saldamente  ancorate nelle mani della polizia giudiziaria 83.   Gli ultimi tre commi dell’art. 349 si preoccupano di disciplinare il c.d. fermo  di polizia giudiziaria: nell’ipotesi in cui l’indagato o il “potenziale testimone”  rifiutino di farsi identificare o forniscano generalità o documenti presumibilmente falsi 84, la polizia può accompagnarli nei propri uffici e ivi trattenerli  per il tempo strettamente necessario all’identificazione 85 e, comunque, non ol                             79 R.E. Kostoris, Prelievi biologici coattivi, 338-339.  80 Per un commento alla legge cfr. G. Giostra, M. Panzavolta, C. Gabrielli, R. Adorno, La   disciplina del prelievo, 1217, s.; C. Gabrielli, La decisione del «prelievo», 67 s.; L. Marafioti,  L. Lupària, (a cura di), Banca dati, 1 s.; P. Tonini, P. Felicioni, A. Scarcella, Banca dati nazionale del DNA, 3 s.; A. Scarcella A., Prelievo del DNA, 1 s.   81 La legge n. 85/2009 ha, infatti, soppresso l’ultimo periodo dell’art. 354 comma 4 – introdotto dall’art. 10 comma 4-ter della richiamata legge del 2005 – il quale prevedeva che «se gli  accertamenti comportano il prelievo di materiale biologico, si osservano le disposizioni del  comma 2-bis dell’art. 349». In argomento v. infra, 4.1.   82 Invero, l’incipit del nuovo art. 359-bis fa salvo «quanto disposto dall’art. 349, comma 2 bis».   83 Va, tuttavia, ricordato che l’art. 9 legge n. 85/2009 non prevede l’inserimento “a futura   memoria” dei profili genetici ottenuti a norma dell’art. 349 comma 2-bis nella nuova banca  dati nazionale: dunque, il potere della polizia giudiziaria è attivabile solo per procurarsi l’impronta genetica da confrontare con quella di cui già si è in possesso, eventualmente perché inserita nel database nazionale del DNA, e non per precostituirsi il “primo termine di paragone”,  nell’eventualità in cui, in futuro, si renda necessario compararlo con il profilo ricavato da una  traccia biologica; per questo rilievo, cfr. C. Gabrielli, Indagini genetiche, 2847-2848.   84 La presentazione di documenti di identificazione falsi integra il reato di falsità materiale  di cui agli artt. 477 e 482 c.p.   85 Cfr. Cass., Sez. VI, 10.6.2008, Cassone, CED, 2008/241750, ad avviso della quale è configurabile la scriminante di cui all’art. 4 d.lgs. n. 288/1944 nel caso di resistenza opposta ad un  pubblico ufficiale nell’esecuzione della misura dell’accompagnamento coattivo di cui all’art.  349, in difetto dei presupposti previsti dal comma 4, costituiti dal rifiuto del soggetto di farsi  identificare ovvero dalla sussistenza di sufficienti elementi per ritenere la falsità delle generalità o dei documenti di identificazione da lui forniti.     192 Elga Turco   tre dodici ore 86 ovvero – alla luce delle modifiche apportate dal d.l. n. 144/2005,  conv. dalla legge n. 155/2005 –, previo avviso anche orale al pubblico ministero, non oltre le ventiquattro ore, ove l’identificazione risulti particolarmente  complessa oppure si renda necessaria l’assistenza dell’autorità consolare o di  un interprete; in tal caso, la persona trattenuta per l’identificazione può chiedere  di avvisare un familiare o un convivente 87 (comma 4). La procedura è sottoposta al controllo del pubblico ministero: quest’ultimo deve essere informato dell’accompagnamento, dell’ora in cui è stato compiuto (comma 5) e del successivo  rilascio (comma 6) e può disporre l’immediata liberazione laddove riscontri la  mancanza delle condizioni fissate dal legislatore 88 (comma 5).   3.2. L’assunzione di sommarie informazioni dall’indagato.  Nell’ambito dell’attività investigativa della polizia giudiziaria, particolarmente   importante, ma anche estremamente delicata, si presenta l’assunzione di sommarie informazioni dalla persona nei cui confronti vengono svolte le indagini,  disciplinata nell’art. 350 89.   Occorre subito evidenziare come questa disposizione si riveli strutturalmente  complessa stante la compresenza di una pluralità di atti investigativi, tutti di iniziativa della polizia giudiziaria e tutti concernenti l’indagato, ma distinti tra loro  quanto a modalità operative, corredo garantistico e regime di utilizzabilità 90.   Più precisamente, i primi quattro commi disciplinano il c.d. quasi interrogatorio, ossia l’assunzione di sommarie informazioni dalla persona sottoposta a indagine che «non si trovi in stato di arresto o di fermo»; i commi 5 e 6 regolamentano la raccolta di notizie informali sul luogo o nell’immediatezza del fatto;  l’ultimo comma, poi, attiene alla ricezione delle dichiarazioni spontanee.   Il primo atto investigativo – che i soli ufficiali di polizia giudiziaria 91 possono  compiere nei confronti dell’indagato in stato di libertà 92 –, sebbene distinto, sot                             86 Secondo G. Ichino, L’attività di polizia giudiziaria, 139, il termine in questione dovrebbe  ragionevolmente decorrere dal momento in cui ha inizio l’accompagnamento coattivo e non  dall’arrivo della persona negli uffici di polizia.   87 Sul punto v. F. Giunchedi, Gli accertamenti tecnici irripetibili, 52; M. Ferraioli, Il fermo  di polizia giudiziaria, 235.   88 In senso critico, quanto alla scelta di affidare il controllo della procedura in esame al  pubblico ministero e non al giudice, T. Rafaraci, Nuove disposizioni, 351.   89 E. Turco, Le dichiarazioni dell’indagato, 288.  90 Così si esprime L. Lupària, Attività d’indagine, 201.  91 Secondo Cass., Sez. V, 26.5.1990, Castaldi, in Cass. pen., 1992, 143, l’inosservanza del la regola integrerebbe una nullità ai sensi dell’art. 178 comma 1 lett. c, per violazione delle garanzie difensive: «la presenza dell’ufficiale di polizia giudiziaria sarebbe, infatti, prevista al  fine di tutelare meglio la posizione della persona sottoposta alle indagini attraverso l’elevata  capacità tecnico-professionale, solitamente presente in soggetti particolarmente qualificati».   92 La ratio del divieto di assumere informazioni dall’indagato in stato di arresto o di fermo     Le indagini di polizia giudiziaria 193   to il profilo funzionale, dall’interrogatorio 93, ne muta parzialmente la disciplina,  come risulta confermato dal richiamo alle modalità previste dall’art. 64 (comma 1).   Dunque, preliminarmente, la persona sottoposta alle indagini deve essere avvertita che: le dichiarazioni eventualmente rese potranno sempre essere utilizzate  nei suoi confronti (art. 64 comma 3 lett. a); ha la facoltà di non rispondere –  fermo restando l’obbligo di declinare le generalità ai sensi dell’art. 66 –, ma comunque il procedimento seguirà il suo corso (art. 64 comma 3 lett. b); se renderà  dichiarazioni contra alios, assumerà l’ufficio di testimone in ordine ai fatti che  ne costituiscono oggetto, salve le incompatibilità di cui all’art. 197 e le garanzie  previste dall’art. 197-bis (art. 64 comma 3 lett. c). L’inosservanza delle prescrizioni di cui alle lett. a e b è presidiata dalla sanzione dell’inutilizzabilità; analogamente, in mancanza dell’avvertimento di cui alla lett. c, le dichiarazioni concernenti la responsabilità di altri non sono utilizzabili nei confronti di tali soggetti e, per di più, non sono idonee a far sorgere “obblighi testimoniali” in capo al dichiarante (art. 64 comma 3-bis).    Sempre in virtù del rinvio all’art. 64, la polizia giudiziaria non può utilizzare,  neanche con il consenso della persona interrogata, metodi o tecniche idonei a influire sulla libertà di autodeterminazione o ad alterare la capacità di ricordare e di valutare i fatti 94: ogni eventuale dichiarazione deve, cioè, essere il frutto  di una decisione libera e volontaria del soggetto sentito.   Prima di assumere le informazioni, l’ufficiale di polizia giudiziaria invita l’indagato a nominare un difensore di fiducia «e, in difetto, provvede a norma dell’art. 97 comma 3» (comma 2): quindi, dà avviso dell’atto al difensore d’ufficio  il cui nominativo è comunicato dal Consiglio dell’Ordine Forense, d’intesa con il  presidente del Tribunale (artt. 97 c.p.p. e 29-30 disp. att.) 95.   Presupposto di validità dell’atto è l’assistenza del difensore: quest’ultimo – di  fiducia o d’ufficio – ha il diritto di essere tempestivamente avvisato e l’obbligo di  presenziare al compimento dell’atto (comma 3), a pena di nullità assoluta (artt. 178  comma 1, lett. c e 179 comma 1). Evidente la ratio della previsione: la presenza del  difensore ha lo scopo di “proteggere” l’indagato, non solo da eventuali abusi perpetrati durante lo svolgimento dell’attività, ma anche in rapporto ai possibili risvolti                               risiede nell’esigenza di riservare alla sola autorità giudiziaria il “contatto” con la persona in  vinculis: v., sul punto, G.C. Caselli, Art. 350, 128; F. La Marca, R. Sanlorenzo, Informazioni,  25; F. Lima, L’attività informativa, 1879.   93 V., sul punto, C. cost., 22.12.1992, n. 476, che ha precisato come l’interrogatorio sia uno  strumento di difesa, mentre le sommarie informazioni costituiscono un mezzo di indagine.    In dottrina, nello stesso senso, L. Lupària, Attività d’indagine, 201; di diverso avviso è A.  Morgigni, L’attività della polizia giudiziaria, 456, il quale sembra equiparare i due atti.    94 La quale, dunque, non è titolare del diritto di sottoporsi a strumenti come narcoanalisi,  test della verità o ipnosi: L. Lupària, Attività d’indagine, 204.   95 A questo proposito, va ricordato che, ai sensi dell’art. 25 disp. att., commetterebbe una  grave infrazione disciplinare l’ufficiale o l’agente di polizia giudiziaria che elargisse consigli  all’indagato sulla scelta del difensore di fiducia.     194 Elga Turco   che le sommarie informazioni possono avere nelle successive fasi processuali 96.  Nell’ipotesi in cui il difensore non sia stato reperito o non sia comparso,   l’ufficiale «richiede al pubblico ministero di provvedere a norma dell’art. 97  comma 4» (comma 4): secondo la primitiva formulazione del richiamato art. 97  comma 4, la polizia era tenuta a chiedere al pubblico ministero la designazione,  come sostituto, di altro difensore immediatamente reperibile.   L’interpolazione del comma in questione ad opera della legge 6.3.2001, n. 60  ha mutato la procedura: il pubblico ministero e la polizia giudiziaria, in via ordinaria, sono tenuti a richiedere, nelle medesime circostanze, un altro nominativo  al Consiglio dell’Ordine competente e, nei casi di urgenza, possono designare  direttamente un difensore immediatamente reperibile 97, previa adozione di un  provvedimento motivato che indichi le ragioni dell’urgenza.   Evidente il difetto di coordinamento tra il nuovo art. 97 comma 4 e l’art. 350  comma 4, improvvidamente lasciato inalterato dalla novella del 2001: un intervento normativo senza sbavature avrebbe riscritto anche l’art. 350 comma 4 in  questi termini: «se il difensore non è stato reperito o non è comparso, la polizia  giudiziaria provvede a norma dell’art. 97 comma 4».   Nel compimento di tale atto investigativo, il diritto dell’indagato a conoscere  l’“accusa” appare sensibilmente compresso: limitandosi, il legislatore, a richiamare le modalità previste dall’art. 64 e non anche quelle di cui all’art. 65,  l’ufficiale di polizia giudiziaria non è tenuto a contestare il fatto «in forma chiara e precisa» e a indicare le fonti di prova a carico 98, come, invece, sono obbligati a fare, in sede di interrogatorio, il pubblico ministero o la polizia giudiziaria  da questi delegata 99. Eppure, se si riflette sulle conseguenze pregiudizievoli che  da tale atto possono derivare in capo all’indagato 100, sarebbe forse opportuno rendere quest’ultimo pienamente consapevole dell’addebito mosso e degli elementi  di prova esistenti a suo carico.   L’assunzione di informazioni sul luogo o nell’immediatezza del fatto, riservata, come il “quasi interrogatorio”, agli ufficiali di polizia giudiziaria, è diretta ad acquisire dall’indagato «notizie e indicazioni utili ai fini della immediata prosecuzione delle indagini». Lo scopo dell’atto, dunque, è squisitamente investigativo: garantire che l’attività euristica della polizia giudiziaria evolva  senza soluzione di continuità 101.                               96 Così G. Ichino, L’attività di polizia giudiziaria, 145. Quanto al regime di utilizzabilità  del relativo verbale, v. infra, 7.   97 Solo il giudice, in via ordinaria, ha il potere di designazione diretta.  98 Sul punto cfr. C. cost., 22.12.1992, n. 476. In dottrina L. D’Ambrosio, P.L. Vigna, La   pratica, 234.  99 Secondo, invece, A. Morgigni, L’attività di polizia giudiziaria, 456, l’art. 65 è applicabi le posto che non sussistono differenze tra l’interrogatorio del pubblico ministero e il “quasi interrogatorio” della polizia giudiziaria.   100 Per il regime di utilizzabilità di tale atto investigativo, v. infra, 7.  101 Così P. Paulesu, Art. 350, 4238.      Le indagini di polizia giudiziaria 195   Il legislatore fissa il contesto spazio-temporale entro cui gli ufficiali possono raccogliere queste informazioni: «sul luogo o nell’immediatezza del fatto» (comma 5).   Un’interpretazione meramente letterale della locuzione in esame indurrebbe a  ritenere che il requisito spaziale – attinente al locus commissi delicti – e quello  temporale – che sembra alludere a uno stato di flagranza o di quasi flagranza 102 –  siano alternativi. L’interpretazione logica porta, invece, a sostenere che le circostanze di tempo e di luogo richieste dal legislatore debbano cumularsi: diversamente opinando, potrebbe facilmente vanificarsi l’esigenza di “continuità investigativa” sottesa alla norma assumendo, ad esempio, le notizie sul locus commissi  delicti a distanza di mesi o di anni dal momento in cui si è verificato il fatto 103.   L’attività in questione, esperibile anche nei confronti della persona in vinculis, non richiede la presenza necessaria del difensore 104. È proprio tale deminutio  di garanzie 105 che ha indotto il legislatore a vietare qualsiasi forma di documentazione 106 o di utilizzazione diversa da quella investigativa (comma 6). Occorre,  tuttavia, precisare che il divieto in parola non è assoluto: l’attività può essere documentata e utilizzata come “quasi interrogatorio” 107 ove il difensore sia presente  e sempre che l’indagato sia in stato di libertà 108.   La prima condizione si desume chiaramente dalla costruzione lessicale del  comma 6: il divieto di documentazione e di utilizzazione è rigorosamente ancorato alle sole informazioni assunte senza l’assistenza del difensore; la seconda  condizione si evince dal principio generale contenuto nel comma 1 dell’art. 350,                               102 G. Ichino, L’attività di polizia giudiziaria, 149. Contra G. Gagliotta, Gli atti, 115-116,   per il quale l’immediatezza del fatto è espressione diversa sia dalla flagranza sia dalla quasi  flagranza e si riferisce «ad una contiguità temporale tra l’accertamento del fatto di reato e  l’identificazione dell’indagato da cui si raccolgono le informazioni».   103 P. Paulesu, Art. 350, 4239; v. anche L. Lupària, Attività d’indagine, 206.  104 Cass., Sez. IV, 24.9.2008, Muzzolon, CED, 2008/241367.  105 L. Lupària, Attività d’indagine, 206.  106 Ai fini «della immediata prosecuzione delle indagini» le notizie o le indicazioni utili   dovranno, comunque, almeno essere annotate nella relazione di servizio predisposta dall’ufficiale di polizia giudiziaria, onde evitare una possibile perdita del loro potenziale cognitivo: L.  D’Ambrosio, P.L. Vigna, La pratica, 238; L. Lupària, Attività d’indagine, 207.   107 V. infra, 7.  108 Su questa linea anche G. Amato, M. D’Andria, Organizzazione e funzioni della polizia,   113; A. Scaglione, L’attività ad iniziativa, 91. Secondo, invece, A. Morgigni, L’attività della  polizia giudiziaria, 458, pure a fronte di un arresto o di un fermo, le notizie e le informazioni  raccolte in presenza del difensore dagli ufficiali di polizia giudiziaria avrebbero titolo alla verbalizzazione e alla successiva utilizzazione al pari delle dichiarazioni assunte a norma dei  commi 1-4 dell’art. 350. In giurisprudenza, per l’utilizzabilità nel giudizio abbreviato delle dichiarazioni assunte ex art. 350 comma 5, senza la presenza del difensore, cfr. Cass., Sez. IV,  14.11.2012, Memoli, CED, 2012/254396; Cass., Sez. IV, 9.12.1999, Paradiso, CED, 1999/215661;  Cass., Sez. I, 8.1.1997, Zotka, CED, 1997/206791; Cass., Sez. II, 20.4.1994, Mazzaraco, CED,  1994/198153.      196 Elga Turco   che vieta alla polizia giudiziaria di procedere al “quasi interrogatorio” dell’indagato in stato di arresto o di fermo 109.   Il legislatore non prevede un modello operativo al quale attingere per assumere  tali informazioni: dunque, l’ufficiale di polizia giudiziaria può rivolgere tutte le  domande che ritenga utili per la prosecuzione delle indagini e non è tenuto ad effettuare gli avvertimenti ex art. 64, né a contestare il fatto o a informare l’indagato  sugli elementi di prova a carico e sulle relative fonti di prova ex art. 65. Resta  fermo, trattandosi di persona sottoposta alle indagini, il diritto al silenzio.   La terza e ultima attività attraverso la quale gli ufficiali e (questa volta, anche)  gli agenti di polizia giudiziaria raccolgono il contributo conoscitivo della persona sottoposta alle indagini consiste nella ricezione delle dichiarazioni spontanee  (comma 7).   A differenza delle informazioni precedenti, le dichiarazioni spontanee, frutto  dell’iniziativa dell’indagato 110, non sono “sollecitate” dall’inquirente 111 ed esulano dallo schema domanda-risposta 112.   Il ruolo “passivo” della polizia giudiziaria sembra trovare una conferma anche  nel dato semantico: essa non “assume” ma «riceve» simili dichiarazioni 113.   L’assoluta laconicità dell’enunciato normativo lascia aperta la questione relativa all’applicabilità del fitto reticolo di garanzie che ruota attorno alle dichiarazioni “sollecitate” dalla polizia giudiziaria: l’obbligo degli avvisi ex art. 64, la  necessità della presenza all’atto del difensore, la preclusione per la polizia giudiziaria di ricevere le dichiarazioni della persona in vinculis 114.                               109 In tali circostanze, dunque, in applicazione del comma 1 dell’art. 350, la polizia giudiziaria ha l’obbligo di assumere le informazioni «con le modalità previste dall’art. 64».    110 Precisa Cass., Sez. I, 17.5.2013, p.g. in proc. Sgobio, CED, 2013/256364, come il carattere di spontaneità di una dichiarazione resa alla polizia giudiziaria da persona nei cui confronti  vengono svolte indagini non può essere escluso per il solo fatto che sono state rese a seguito di  invito a presentarsi.   111 Eppure la giurisprudenza di legittimità sembra prescindere da questa premessa e finisce,  spesso, per confondere le diverse fattispecie, asserendo la spontaneità anche delle dichiarazioni  sollecitate dagli organi di polizia: tra le più recenti cfr. Cass., Sez. IV, 22.2.2011, Amata, CED,  2011/250228; Cass., Sez. III, 13.11.2008, Bamba, CED, 2008/241776.   Per approfondimenti sul punto v. M. Ceresa-Gastaldo, Le dichiarazioni spontanee, 121 ss.   112 P. Ferrua, Dichiarazioni spontanee, 1893; secondo G. Amato, M. D’Andria, Organizza zione e funzioni della polizia, 114, nell’area delle dichiarazioni spontanee vanno ricondotte anche le risposte a domande assolutamente generiche. puntualizza Cass., Sez. III, 19.11.2013,  p.m. in proc. Cuberi, CED, 2013/258368 come le dichiarazioni rese dall’indagato, non possono  essere ritenute “spontanee” solo perché così qualificate dalla polizia giudiziaria che le ha raccolte, essendo invece necessario che il giudice accerti d’ufficio, sulla base di tutti gli elementi a  sua disposizione, l’effettiva natura libera e volontaria delle stesse, dando atto di tale valutazione con motivazione congrua ed adeguata.   113 P. Paulesu, Art. 350, 4239.  114 Sembra, invece, pacifica l’applicabilità dell’art. 62, salvo che le dichiarazioni spontanee   siano state rese al di fuori del contesto procedimentale: Cass., Sez. VI, 16.12.2010, Bordi,  CED, 2010/249198; Cass., Sez. II, 19.12.2006, Esposito, CED, 2006/236121.     Le indagini di polizia giudiziaria 197   Il panorama dottrinale e giurisprudenziale sul punto non è affatto uniforme: la  prevalente lettura interpretativa dell’istituto orientata a riconoscere nell’ultimo  comma dell’art. 350 una deroga «alle garanzie ed ai divieti dettati dai commi 1-4»  dello stesso articolo 115, si scontra con il “coraggioso indirizzo ermeneutico” che  intende le dichiarazioni spontanee, non come una fattispecie derogatoria rispetto  alla disciplina base, «bensì, esclusivamente come una variante modale – ininfluente, sul piano delle garanzie difensive – della stessa categoria di atti costituita  dalle “dichiarazioni alla polizia giudiziaria”» 116.   Quest’ultima prospettiva esegetica merita, senz’altro, di essere valorizzata 117,                               115 Così A. Scaglione, L’attività ad iniziativa, 91; esclude l’obbligatorietà dell’avviso circa   il diritto al silenzio, P. Tonini, L’attuazione del contraddittorio, 8; negano la necessità della  presenza all’atto del difensore, G. Garuti, La nuova fisionomia dell’udienza preliminare, 380;  F. La Marca, R. Sanlorenzo, Informazioni, 26; Scaparone, Indagini preliminari e udienza preliminare, 458; ritengono che la polizia giudiziaria possa ricevere anche le dichiarazioni spontanee della persona in vinculis, F. La Marca, R. Sanlorenzo, Informazioni, 26. In generale, secondo G. Gagliotta, Gli atti di polizia giudiziaria, 117, non esiste alcun limite alla ricezione  delle dichiarazioni spontanee: esse «possono essere rese dall’indagato libero o arrestato o fermato o sottoposta misura cautelare […]. Non vi è alcuna necessità della presenza del difensore  o di altre persone né di avvisi, stante appunto il loro carattere di spontaneità e quindi di non  prevedibilità».   In giurisprudenza, sulla utilizzabilità – nei limiti segnati dall’art. 350 comma 7 – delle dichiarazioni spontanee assunte senza la presenza del difensore, cfr. Cass., Sez. III, 2.10.2013,  Antonello e altri, CED, 2013/259148; Cass., Sez. VI 2.12.2004, Bertoldi, CED, 2004/231304;  Cass., Sez. II, 25.5.2000, Papa, CED, 2000/216298.    Tra le più recenti pronunce che ritengono che le dichiarazioni spontanee non debbano essere precedute dagli avvisi di cui all’art. 64 comma 3, cfr. Cass., Sez. III, 3.11.2009, Di Ronza,  CED, 2009/245622; Cass., Sez. III, 13.11.2008, Bamba, CED, 2008/241776; v. anche Cass.,  Sez. VI, 27.6.2008, Vanese, CED, 2008/241466, la quale precisa come alle dichiarazioni spontanee del soggetto indagato non si applichino le disposizioni dell’art. 63 comma 1 e dell’art.  64, giacché l’una concerne l’esame di persona non imputata o non sottoposta alle indagini e  l’altra attiene all’interrogatorio, atto diverso dalle spontanee dichiarazioni. Sulla stessa linea,  Cass., Sez. I, 9.11.2007, Corradini, CED, 2007/238702; Cass., Sez. V, 23.2.2005, Di Stadio,  CED, 2005/231689. Che le dichiarazioni spontanee siano sottratte alle regole generali per  l’interrogatorio previste dall’art. 64 è stato affermato recentemente anche da Cass., Sez. III,  20.1.2010, Capozzi, CED, 2010/246590.   116 Testualmente M. Ceresa-Gastaldo, Le dichiarazioni spontanee, 114.  117 La condivide anche L. Lupària, Attività d’indagine, 208.  In giurisprudenza, escludono qualsiasi impiego processuale delle dichiarazioni spontanee   rilasciate senza l’assistenza del difensore, Cass., Sez. III, 7.6.2012, Osmanovic, CED,  2012/253575; Cass., Sez. VI, 25.5.2010, Bolajraf, CED, 2010/248000 (la quale precisa che il  regime di inutilizzabilità delle dichiarazioni spontaneamente rese dall’indagato alla polizia  giudiziaria, senza l’assistenza del difensore, non è applicabile quando le stesse riguardino fatti  che, pur penalmente rilevanti, non ineriscono all’addebito per cui è sorto il procedimento);  Cass., Sez. VI, 24.9.1998, Ben Mouldi, CED, 1998/211744; Cass., Sez. V, 5.3.1997, Monopoli, CED, 1997/208095; Cass., Sez. IV, 24.4.1996, Quattrocchi, CED, 1996/205192 (ad avviso  della quale il principio di garanzia di cui all’art. 350, che prevede la inutilizzabilità delle di   198 Elga Turco   non solo perché risulta perfettamente aderente al tenore letterale dell’articolazione  normativa 118, ma anche perché consente di eliminare in radice il rischio di un uso  distorto del mezzo: stante la concreta difficoltà di tracciare una nitida linea di confine morfologica tra i due atti, l’istituto del comma 7 dell’art. 350 potrebbe essere  utilizzato per eludere le garanzie predisposte dalle norme che regolamentano i  contatti tra l’indagato e l’investigatore 119. Non solo. È sufficiente riflettere sulla  ragione giustificatrice dell’apparato garantistico predisposto per le dichiarazioni  “sollecitate” dalla polizia giudiziaria – riequilibrare una posizione di oggettiva disparità tra dichiarante e ricevente – per cogliere appieno la debolezza della tesi                               chiarazioni rese spontaneamente dall’indagato alla polizia giudiziaria senza l’assistenza del  difensore, non trova applicazione nel caso di chiamata in correità, giacché il diritto di difesa  dei terzi non subisce alcuna menomazione per il fatto che le affermazioni a loro carico non siano state rese nel corso di un formale interrogatorio dell’accusatore, essendo le disposizioni relative al difensore poste nell’esclusivo interesse del dichiarante e non di altri), nonché Cass.,  Sez. VI, 21.5.1992, Montalto, CED, 1992/190850 (che ha ritenuto non affette da alcuna nullità  le dichiarazioni spontanee rese da persona sottoposta alle indagini in assenza del suo difensore,  di fronte ad una eccezione di nullità dedotta da chiamato in correità). Sulla inutilizzabilità in  dibattimento delle dichiarazioni spontanee rese dall’indagato senza l’assistenza del difensore,  Cass., Sez. I, 8.4.2008, Ronzello, in Arch. nuova proc. pen., 2009, 256.   118 Come evidenzia M. Ceresa-Gastaldo, Le dichiarazioni spontanee, 115, la «successione  delle ipotesi formulate dall’art. 350 (sommarie informazioni, notizie ed indicazioni raccolte sul  luogo e nell’immediatezza del fatto, dichiarazioni spontanee) e persino la rubricazione dell’articolo, indicano innanzitutto chiaramente come l’oggetto prescrittivo sia unico. La stessa costruzione della fattispecie di cui ai commi 5 e 6, inoltre, dimostra come l’esclusione delle condizioni imposte in precedenza abbia carattere eccezionale e limitato alla situazione specificatamente considerata. Ancora, l’esordio dell’enunciazione contenuta nel comma 7 (la polizia  […] può altresì ricevere), astrattamente ricollegabile tanto ai due commi immediatamente antecedenti, quanto ai primi quattro, deve in realtà leggersi come una relatio diretta alla categoria  generale, introducendo il richiamo ad una gamma di situazioni (le dichiarazioni spontanee della persona sottoposta alle indagini) pacificamente non comprimibile nel ristretto ambito spaziotemporale descritto dall’art. 350 comma 5 c.p.p.».   119 Puntualizza, sul punto, M. Ceresa-Gastaldo, Le dichiarazioni spontanee, 108, come la  dottrina, d’altronde, abbia manifestato da sempre aperta diffidenza nei confronti dell’istituto,  sottolineando «la difficoltà e la delicatezza di un serio accertamento circa la natura “spontanea” delle dichiarazioni» (V. Grevi, Le sommarie informazioni di polizia, 66) e avvertendo che  «proprio il richiamo alla spontaneità delle dichiarazioni può diventare il comodo espediente  per giustificare a posteriori l’inosservanza delle garanzie difensive previste dalla legge per  l’interrogatorio di polizia, per legalizzare un abuso delle indagini di polizia giudiziaria, presentando sotto una forma nuova, innocente e credibile un atto sostanzialmente illegittimo» (così,  con riferimento all’istituto di conio giurisprudenziale operante sotto la vigenza dell’abrogato  codice, P. Ferrua, Dichiarazioni spontanee, 1982).   Precisa Cass., Sez. III, 7.6.2012, Osmanovic, cit., come in tema di dichiarazioni rese  dall’indagato e qualificate come spontanee dalla polizia giudiziaria che le ha ricevute, spetta al  giudice accertare anche d’ufficio, sulla base di tutti gli elementi a sua disposizione, la effettiva  natura spontanea delle stesse, dando atto di tale valutazione con motivazione congrua ed adeguata.     Le indagini di polizia giudiziaria 199   interpretativa dominante: il rapporto di “soggezione”, con tutta evidenza, non muta affatto in ragione della “spontaneità” del contatto 120.   3.3. Le “altre” sommarie informazioni.  Anche in un’epoca come la nostra, contrassegnata da un’avanzata tecnologia, i   principali elementi di prova raccolti nel corso delle indagini preliminari sono forniti dalle dichiarazioni delle c.d. persone informate dei fatti 121.   Si tratta di contributi cognitivi provenienti da chiunque possa dare informazioni utili ai fini delle indagini 122 che la rubrica dell’art. 351, con una locuzione  volutamente generica, definisce «altre sommarie informazioni».   La versione originaria dell’articolo – che contemplava un solo comma 123 –,  non delineava in maniera precisa i contorni di quest’attività.   Una serie di interpolazioni ha iniettato 124 maggiori “garanzie” nell’atto di indagine, anche in vista della progressiva dilatazione degli spazi di recupero dibattimentale del sapere investigativo.   In prima battuta, con il d.l. n. 306/1992, conv. dalla legge n. 356/1992, e poi  con la legge 1.3.2001, n. 63, il legislatore è intervenuto sul comma 1: richiamando  l’art. 362 (in materia di assunzione di informazioni del pubblico ministero), secondo e terzo periodo, ha esteso all’istituto de quo le principali regole di garan                             120 Ancora M. Ceresa-Gastaldo, Le dichiarazioni spontanee, 126 che aggiunge: «[…] a voler essere rigorosi, si potrebbe, addirittura, arrivare a concludere che l’indagato corre i rischi  maggiori proprio quando il suo interlocutore rimane passivo, posto che proprio l’articolarsi del  rapporto dialogico, od anche solo il tenore delle domande formulate, gli possono offrire elementi preziosi per calibrare i contenuti delle dichiarazioni, altrimenti rilasciate “al buio”».   121 A. Morgigni, L’attività della polizia giudiziaria, 421.  122 Cfr. Cass., Sez. III, 9.10.2014, D’Onofrio, CED, 2014/261953, ad avviso della quale   l’acquirente di modiche quantità di sostanza stupefacente, nei cui confronti non siano emersi  elementi indizianti di uso non personale, deve essere sentito nel corso delle indagini preliminari come persona informata dei fatti (e come testimone in dibattimento), essendo irrilevante, a  tal fine, che egli possa essere soggetto a sanzione amministrativa per l’uso personale; Cass.,  Sez. IV, 27.11.2001, El Gana, CED, 2001/220944, per la quale la polizia giudiziaria, ottenuto  con il sequestro la disponibilità di un telefono cellulare costituente mezzo per la commissione  del reato (nella specie relativo a spaccio di stupefacenti), è legittimata a rispondere alle telefonate che pervengono all’apparecchio e ad utilizzare le notizie così raccolte per l’assunzione di  sommarie informazioni dagli interlocutori, ai sensi dell’art. 351: invero, in tale ipotesi, non  vengono in rilievo le disposizioni sulle intercettazioni telefoniche, né, tanto meno, può invocarsi la tutela costituzionale della segretezza delle comunicazioni di cui all’art. 15 Cost., trattandosi di attività che rientra nelle funzioni proprie della polizia giudiziaria, volta ad assicurare  le fonti di prova e a raccogliere ogni elemento utile per la ricostruzione del fatto e l’individuazione del colpevole. Sulla stessa linea, Cass., Sez. IV, 29.2.2000, Saber, CED, 2000/216611.   123 Che così recitava: «La polizia giudiziaria assume sommarie informazioni dalle persone  che possono riferire circostanze utili ai fini delle indagini».   124 L’espressione è di L. Lupària, Attività d’indagine, 210.      200 Elga Turco   zia che presidiano l’assunzione della prova testimoniale 125.  In particolare, alla luce del secondo periodo dell’art. 362, alle persone già   sentite dal difensore o dal suo sostituto non possono essere richieste informazioni sulle domande formulate e sulle risposte date 126: si tratta di un divieto che  mira a evitare interferenze tra l’attività investigativa pubblica e quella privata 127.   In applicazione del terzo periodo dell’art. 362 – che, a sua volta, rinvia alle  disposizioni contenute negli artt. 197-203 –, la polizia giudiziaria non può assumere informazioni da soggetti che si trovino in situazioni di incompatibilità con  l’ufficio di testimone (artt. 197 e 197-bis) e, se si tratta di prossimi congiunti  dell’indagato (o imputato), deve avvertirli, a pena di nullità, della facoltà di astenersi dal rendere dichiarazioni (art. 199) 128; le persone informate sui fatti, sebbene, poi, abbiano l’obbligo, se invitate, di presentarsi 129 e di rispondere secondo  verità alle domande poste (art. 198 comma 1) 130, non possono, tuttavia, essere                               125 P. Paulesu, Art. 350, 4244.   Nello specifico, il d.l. n. 306/1992, conv. dalla legge n. 356/1992, ha modificato l’art. 351   attraverso un esplicito richiamo all’art. 362 comma 1 secondo periodo, che, nell’originaria  formulazione, richiamava le disposizioni in materia di testimonianza ex artt. 197-203. Con la  successiva legge n. 63/2001, si è esteso il richiamo al “nuovo” comma 1 dell’art. 362, così come modificato dall’art. 9 legge 7.12.2000, n. 397 (che ha aggiunto nell’art. 362 un nuovo secondo periodo) e dalla stessa legge n. 63/2001 (che ha inserito, nel “nuovo” terzo periodo del  comma 1 dell’art. 362, il richiamo all’art. 197-bis).   Per un’analisi dell’intervento legislativo in questione cfr. P. Gaeta, Le modifiche, 431 s.  126 Anche per il difensore sussiste un divieto di analoga portata: ai sensi dell’art. 391-bis   comma 4 – introdotto dalla legge n. 397/2000 – «alle persone già sentite dalla polizia giudiziaria o dal pubblico ministero non possono essere richieste notizie sulle domande formulate o  sulle risposte date».   127 In ogni caso, esso non copre le eventuali domande in ordine alle modalità di svolgimento del colloquio, al luogo dove il contatto informativo è avvenuto, al nominativo delle altre  persone eventualmente presenti: P. Paulesu, Art. 351, 4245.   128  Cass., Sez. I, 6.7.1992, Russo, CED, 1992/191506; cfr., anche, Cass., Sez. VI,  27.5.2008, Amodeo, CED, 2008/240976, la quale ha precisato che, nel corso delle indagini  preliminari, non è dovuto ai prossimi congiunti della persona che non abbia ancora assunto la  qualità di indagato l’avvertimento della facoltà di astenersi dal deporre previsto, a pena di nullità, dall’art. 199 comma 2.   129 La giurisprudenza ricava tale obbligo indirettamente dall’art. 650 c.p.: cfr. Cass., Sez. I,  24.5.1993, Avesani, CED, 1993/194582; sembra doversi escludere, tuttavia, la possibilità di  ricorrere all’accompagnamento coattivo: trattandosi di atto idoneo ad incidere, limitandola,  sulla libertà della persona, può essere disposto solo nelle ipotesi espressamente previste (art.  377). Nello stesso senso L. Lupària, Attività d’indagine, 211.   130 Il rifiuto di rispondere o il fornire informazioni false può integrare il delitto di favoreggiamento personale (art. 378 c.p.) se la condotta risulta tale da deviare in modo apprezzabile le  indagini: L. D’Ambrosio, P.L. Vigna, La pratica, 243; G. Garuti, L’utilizzabilità, 37; A. Scaglione, L’attività ad iniziativa, 99; sul punto cfr. anche P. Corvi, Informazioni false o reticenti,  131. In giurisprudenza, v. Cass., Sez. VI, 11.7.2013, Virzì, CED, 2013/256909, per la quale  integra il reato di favoreggiamento personale la condotta omissiva di colui che si rifiuti di ren   Le indagini di polizia giudiziaria 201   obbligate a fornire dichiarazioni su fatti dai quali possa emergere una propria  responsabilità penale (art. 198 comma 2); si applicano, infine, la disciplina in  materia di segreti – professionale (art. 200), d’ufficio (art. 201), di Stato (art.  202) – e le garanzie previste per gli informatori della polizia giudiziaria e dei  servizi di sicurezza (art. 203).    Anche se non espressamente richiamata, sembra pacifica l’applicabilità della  regola generale di cui all’art. 188 – che vieta l’utilizzazione di metodi o tecniche  idonee a influire sulla libertà di autodeterminazione del soggetto e sulla capacità  di ricordare e valutare i fatti 131 – mentre, in virtù del principio di tassatività della  legge penale, non sembra possibile estendere l’art. 371-bis c.p., che punisce unicamente le dichiarazioni false o reticenti richieste dal pubblico ministero 132.   Il d.l. n. 306/1992, conv. dalla legge n. 356/1992, oltre a “correggere” il comma 1, nei termini sopra evidenziati, ha, altresì, introdotto il comma 1-bis, potenziando il corredo di garanzie a presidio di tale attività investigativa nell’ipotesi  in cui le informazioni siano assunte da persone imputate in procedimento connesso o per reati collegati, ai sensi dell’art. 371 comma 2 lett. b: nello specifico,  ha riservato lo svolgimento dell’atto ai soli ufficiali di polizia giudiziaria e ha  previsto per l’interrogato l’assistenza del difensore 133.   Sotto questo profilo la disciplina – la cui ratio giustificatrice risiede nella necessità di incentivare la collaborazione processuale per scardinare dall’interno le  organizzazioni criminali in un periodo di “emergenza” 134 –, figlia di una gestazione troppo sbrigativa 135, non soddisfa affatto: prima di tutto, perché maldestramente collocata nell’ambito di una norma concernente i “potenziali testimoni”,  mentre sarebbe stata più adeguata la creazione di una disposizione ad hoc, ritagliata sull’omologo atto del pubblico ministero (art. 363) o, tuttalpiù, un’opera                             dere dichiarazioni e di fornire indicazioni alla polizia giudiziaria, in violazione dell’obbligo di  rispondere secondo verità desumibile dagli artt. 351, 362 comma 1, e 198.   131 P. Paulesu, Art. 351, 4245.  132 Cass., Sez. II, 10.3.1993, Frustaci, in Riv. pen., 1994, 330; Cass., Sez. VI, 27.11.1992,   Donisi, CED, 1992/192946.  133 Secondo la citata disposizione, «la persona predetta, se priva del difensore, è avvisata   che è assistita da un difensore di ufficio, ma che può nominarne uno di fiducia. Il difensore deve essere tempestivamente avvisato e ha il diritto di assistere al compimento dell’atto».    Cfr. Cass., Sez. I, 24.3.2009, Vernengo, CED, 2009/244462, per la quale «sono inutilizzabili le dichiarazioni rese dalla persona offesa di un reato la quale sia anche indagata per altro  reato connesso o probatoriamente collegato al precedente e che venga sentita in qualità di testimone invece che con le garanzie riservate all’imputato di reato connesso ovvero, qualora ne  sussistano i presupposti, nella veste di testimone assistito. (Fattispecie relativa alla ritenuta inutilizzabilità nel giudizio abbreviato delle dichiarazioni rese in qualità di persona informata sui  fatti dalla vittima di un’estorsione, già incriminata per favoreggiamento degli autori della medesima)».   134 V., amplius, M. Bargis, Le dichiarazioni, 40 s.   135 L. Lupària, Attività d’indagine, 212.     202 Elga Turco   zione di chirurgia normativa sul corpo dell’art. 350; in secondo luogo, perché la  presenza del difensore, a differenza di quanto statuito in tema di sommarie informazioni dell’indagato, non è prevista come obbligatoria 136.   Nonostante il silenzio della legge, è plausibile ritenere che debbano, comunque, trovare applicazione le garanzie e il regime degli avvertimenti ex art. 64 137.    Con riferimento, poi, alle modalità di assunzione, la giurisprudenza di legittimità ha precisato come non sussista l’obbligo per la polizia giudiziaria di procedere all’esame separato (art. 149 disp. att.) 138.   La legge 1.10.2012, n. 172 – che, nel dare esecuzione alla Convenzione del  Consiglio d’Europa per la protezione dei minori contro lo sfruttamento e  l’abuso sessuale, stipulata a Lanzarote il 25.10.2007 139, ha introdotto alcune importanti modifiche al codice penale, al codice di procedura penale e alla legge  sull’ordinamento penitenziario 140 – ha innestato nell’articolo in esame il comma  1-ter, imponendo alla polizia giudiziaria una specifica modalità di assunzione  di informazioni da parte dei minori: secondo la disposizione di nuovo conio,  nei procedimenti per i delitti di sfruttamento sessuale di minori (artt. 600-bis, 600ter, 600-quater, 600-quater.1 e 600-quinquies c.p.), tratta di persone (artt. 600,  601 e 602 c.p.), violenza sessuale (artt. 609-bis, 609-quater, 609-quinquies, 609octies c.p.) e adescamento di minorenni (art. 609-undecies c.p.), «la polizia giudiziaria, quando deve assumere sommarie informazioni da persone minori, si avvale  dell’ausilio di un esperto in psicologia o in psichiatria infantile, nominato dal  pubblico ministero». Analoghe garanzie sono state introdotte nell’art. 362, in tema di assunzioni di informazioni da parte del pubblico ministero 141 e nell’art.                               136 L. Bresciani Art. 351, 147. Va evidenziato come non solo l’art. 350 (comma 3), ma an che gli artt. 363 e 210, rispettivamente in tema di interrogatorio ed esame della persona imputata in procedimento connesso, prevedono come obbligatoria la presenza del difensore.   137 D. Carcano, D. Manzione, Il giusto processo, 46. Sulla stessa linea L. Lupària, Attività  d’indagine, 213.   138 È «rimessa alla libera iniziativa della polizia la scelta del modus operandi, al fine di garantire il buon esito delle indagini, ferma l’osservanza dei limiti e delle modalità stabilite dagli  artt. 197 ss. e l’obbligo di verbalizzazione di cui all’art. 357, comma 2»: Cass., Sez. II, 18.3.2002,  Lopes, in Cass. pen., 2003, 3481.   139 La Convenzione di Lanzarote è un documento con il quale i Paesi contraenti (ad oggi  Albania, Danimarca, Francia, Grecia, Italia, Malta, Olanda, San Marino, Serbia e Spagna) si  impegnano a rafforzare la protezione dei minori contro lo sfruttamento e l’abuso sessuale,  adottando criteri e misure comuni sia per la prevenzione del fenomeno, sia per il perseguimento dei colpevoli e la tutela delle vittime. L’obiettivo è quello di contrastare quei reati  che, come la pedopornografia, sempre più spesso vengono compiuti con l’ausilio delle moderne tecnologie e sono consumati al di fuori dai confini nazionali del Paese d’origine del  colpevole.   140 Per un commento alle modifiche si rinvia a A.M. Capitta, Legge di ratifica; P. De Martino, Un’ulteriore riflessione; L. Pistorelli, G. Andreazza, Legge 1 ottobre 2012, n. 172.   141 Il nuovo comma 1-bis dell’art. 362 prevede che, «nei procedimenti per i delitti di cui     Le indagini di polizia giudiziaria 203   391-bis, in tema di assunzione di informazioni da parte del difensore 142.  Viene così superato per tabulas l’orientamento della giurisprudenza di legitti mità 143 che riteneva non applicabili, in tale sede, le particolari cautele dettate dall’art. 498 comma 4 per l’esame testimoniale del minorenne 144.   La nuova disposizione – che prevede l’obbligatorietà dell’intervento dell’esperto 145 e la nomina diretta da parte del pubblico ministero – non chiarisce  l’effettivo ruolo dello psicologo o dello psichiatra infantile nel contesto in questione.   Premesso che le funzioni dell’esperto devono rimanere circoscritte al momento  dell’assunzione delle informazioni – non potendo sconfinare nella valutazione dell’attendibilità delle dichiarazioni rese, che spetta esclusivamente al giudice 146 – si  può ritenere, sfruttando i risultati conseguiti dalla dottrina e dalla giurisprudenza  che si sono occupati dell’applicazione dell’art. 498 comma 4, che le modalità attraverso le quali gli operatori di polizia giudiziaria si avvalgono dell’ausilio dell’esperto si ricollegano alla tecnica di formulazione delle domande: il professionista “traduce” le domande della polizia giudiziaria in un linguaggio comprensibile al minore 147, anche allo scopo di evitare la suggestionabilità dello stesso.   Certo è che il nuovo istituto non sembra destinato ad avere un’estesa applicazione, tenuto conto che, per acquisire la prova, dovrebbe poi ripetersi nella fase  dibattimentale l’esame del minore, con il rischio di provocare ulteriori traumi psi                            all’art. 351, comma 1 ter, il pubblico ministero, quando deve assumere informazioni da persone minori, si avvale dell’ausilio di un esperto in psicologia o in psichiatria infantile».   142 Il nuovo comma 5-bis dell’art. 391-bis prevede che, «nei procedimenti per i delitti di cui  all’art. 351, comma 1 ter, il difensore, quando assume informazioni da persone minori, si avvale dell’ausilio di un esperto in psicologia o in psichiatria infantile».    143 Cass., Sez. VI, 19.10.2000, Musolino, CED, 2000/220807; Cass., Sez. III, 3.6.2003,  Palmisano, CED, 2003/226019; Cass., Sez. IV, 9.11.2006, Porretti, CED, 2006/236016; Cass.,  Sez. III, 14.12.2007, G., CED, 2007/239090.   144 Secondo la citata disposizione, nell’esame del minorenne «il presidente può avvalersi  dell’ausilio di un familiare del minore o di un esperto in psicologia infantile».   145 Lo si evince dall’uso del verbo indicativo presente «si avvale». Diversamente, per l’esame testimoniale del minorenne, il presidente non è obbligato a ricorrere all’ausilio dell’esperto  in psicologia infantile: come si desume dall’uso del verbo potestativo «può avvalersi», l’adozione delle particolari cautele dettate dall’art. 498 comma 4 è rimessa alla valutazione discrezionale del giudice.   Tuttavia, secondo Cass., Sez. III, 10.12.2013, R., CED, 2013/259088, l’inosservanza della  citata disposizione non comporta la nullità delle dichiarazioni assunte, ma può assumere rilievo  ai fini di una responsabilità disciplinare e può incidere sulla valutazione di attendibilità dei  contenuti dichiarativi.   146 Cfr., Cass., Sez. III, 20.6.2007, Tranchida, CED, 2007/237539.  147 L’esperto svolgerebbe, cioè, una funzione simile a quella dell’interprete, pur non essen do qualificabile come tale: v. Camaldo, La testimonianza dei minori, 193.   In giurisprudenza, cfr. Cass., Sez. III, 15.2.2008, G., CED, 2008/239003, ove si afferma   che l’esperto indica «le modalità con cui devono essere preferibilmente poste le domande».     204 Elga Turco   cologici al soggetto in tenera età. Evenienza, questa, che deve essere evitata, anche alla luce dell’art. 35 comma 1 lett. e della Convenzione di Lanzarote 148 e come, del resto, si ricava dal nostro sistema processuale penale che già dal 1996 149,  per la testimonianza del minorenne, ha aperto la strada ad una nuova forma di incidente probatorio sganciata dai presupposti di non rinviabilità o di inquinamento della prova (art. 392 comma 1-bis) e ha stabilito, nel 1998 150, dei limiti all’ammissione dell’esame dibattimentale del testimone minore di anni sedici quando  questi abbia già reso dichiarazioni in sede di incidente probatorio (art. 190-bis  comma 1-bis).   In conclusione, anche dopo la citata riforma legislativa, l’assunzione anticipata  della testimonianza del minore in via incidentale rimane la soluzione preferibile.   Va, infine, evidenziato che il recentissimo d.lgs. 15.12.2015, n. 212 (in attuazione della direttiva n. 2012/29/UE del Parlamento europeo e del Consiglio, del  25.10.2012, la quale istituisce norme minime in materia di diritti, assistenza e protezione delle vittime di reato e sostituisce la decisione quadro n. 2001/220/GAI),  che ha apportato alcune modifiche al codice di procedura penale e alle relative  norme di attuazione, conferendo alla persona offesa – specialmente a quella vulnerabile – importanti diritti e poteri –, ha ritoccato il comma 1-ter, aggiungendo il  seguente inciso: «Allo stesso modo procede quando deve assumere sommarie informazioni da una persona offesa, anche maggiorenne, in condizione di particolare vulnerabilità. In ogni caso assicura che la persona offesa particolarmente vulnerabile, in occasione della richiesta di sommarie informazioni, non abbia contatti  con la persona sottoposta ad indagini e non sia chiamata più volte a rendere sommarie informazioni, salva l’assoluta necessità per le indagini». Così, la polizia  giudiziaria che assuma a sommarie informazioni una vittima in condizione di particolare vulnerabilità deve avvalersi di un esperto in psicologia nominato dal pubblico ministero, indipendentemente dall’età della stessa e dai reati per cui si svolgono le indagini e deve assicurarsi che, durante l’audizione, la persona offesa non  abbia contatti con l’indagato e non venga chiamata più volte – salvo assoluta necessità – a deporre. Quest’ultimo inciso è stato inserito, in maniera identica, anche  all’interno del comma 1-bis dell’art. 362.   3.4. Le perquisizioni a iniziativa della polizia giudiziaria.  Un strumento investigativo di particolare rilevanza, diretto a ricercare, su una   persona o in un luogo, il corpo del reato o le cose ad esso pertinenti, è la perquisizione.                               148 Secondo il quale, ciascuna parte adotterà i necessari provvedimenti legislativi o di altro   genere affinché «il numero dei colloqui sia limitato al minimo strettamente necessario al corso  del procedimento penale».   149 Legge 15.2.1996, n. 66.  150 Legge 3.8.1998, n. 269.     Le indagini di polizia giudiziaria 205   Disciplinata tra i mezzi di ricerca della prova (artt. 247 ss.) e distinta, in base  all’oggetto, tra personale e locale, la perquisizione è una attività che incide direttamente su beni di rilevanza costituzionale, quali la libertà personale (art. 13  Cost.), la libertà domiciliare (art. 14 Cost.) e la libertà e la segretezza della  corrispondenza (art. 15 Cost.).   È proprio in ossequio alle rigide previsioni costituzionali che il legislatore riserva tale attività all’autorità giudiziaria (art. 347 comma 3), consentendo alla  polizia di eseguire la perquisizione motu proprio solo eccezionalmente, in presenza di specifici presupposti che ne giustifichino la necessità e l’urgenza, nonché nel rispetto di una rigida procedura di convalida 151.   La norma di riferimento è l’art. 352, interpolato dalla legge 18.3.2008, n. 48,  che ha dato attuazione alla Convenzione di Budapest sulla criminalità informatica (23.11.2001).   La legittimazione è attribuita agli ufficiali di polizia giudiziaria ma, nei casi  di «particolare necessità e urgenza», anche agli agenti (art. 113 disp. att.) 152.   Tre le fattispecie.  La prima attiene ai casi di flagranza del reato o di quasi flagranza (art. 382   comma 1) ed evasione (art. 385 c.p.): in tali evenienze, la polizia giudiziaria può  procedere alla perquisizione quando abbia fondato motivo di ritenere che sulla  persona si trovino occultate cose o tracce pertinenti al reato che possono essere  cancellate o disperse (perquisizione personale) ovvero che tali cose o tracce si  trovino in un determinato luogo – compreso il domicilio ove, in deroga a  quanto previsto dall’art. 251 comma 1, l’atto può essere compiuto anche oltre  la fascia oraria compresa tra le ore sette e le ore venti (comma 3) 153 – o che ivi  si trovi la persona sottoposta alle indagini o l’evaso (perquisizione locale)  (comma 1).   La seconda fattispecie attiene all’esigenza di eseguire un’ordinanza che di                             151 L. Lupària, Attività d’indagine, 213.  152 Sul punto v. Cass., Sez. VI, 20.9.1999, Trizio, CED, 1999/214329, ad avviso della qua le, gli agenti di polizia giudiziaria che vengano a trovarsi in una situazione dagli inequivoci e  oggettivi connotati di gravità ed urgenza – come nel caso in cui sorprendano taluno nella flagranza di reato – legittimamente compiono gli accertamenti necessari – anche attraverso perquisizioni e sequestri – e non hanno alcun obbligo di illustrare, nel verbale redatto ai sensi  dell’art. 357, l’eccezionalità del loro intervento ex art. 113 disp. att., essendo tale eccezionalità  evidenziata concretamente dalla stessa situazione operativa.   153 Evidenzia Cass., Sez. III, 7.11.2008, Nania, CED, 2008/242993, come rientrino «nella  nozione di perquisizione domiciliare per la quale l’art. 68 Cost. prevede l’autorizzazione a procedere tutte quelle attività che comportano la violazione di domicilio di un parlamentare e che,  con valutazione ex ante, possono indifferentemente portare al reperimento del corpo del reato,  di cose ad esso pertinenti o di tracce del reato, indipendentemente dall’esito in concreto delle  attività stesse. (Fattispecie di ritenuta inutilizzabilità, per mancanza dell’autorizzazione, dei  verbali di un accertamento compiuto dalla polizia giudiziaria all’interno dell’abitazione di un  parlamentare al fine di rilevare tracce di un abuso edilizio e di ricercare, anche in vista di un  eventuale sequestro, cose ad esso pertinenti)».     206 Elga Turco   spone la custodia cautelare o un ordine di carcerazione nei confronti di persona  imputata o condannata per uno dei delitti di cui all’art. 380, ovvero il fermo di  una persona indiziata di delitto (comma 2). Oltre ai presupposti fissati nel comma  1, devono sussistere «particolari motivi di urgenza» che non consentono l’emissione di un tempestivo decreto di perquisizione da parte dell’autorità giudiziaria 154.   La terza fattispecie, introdotta dalla richiamata legge n. 48/2008 155, ha per  oggetto i sistemi informatici (comma 1-bis). In particolare, secondo la disposizione di nuovo conio, nella flagranza del reato e «nei casi di cui al comma  2» 156, gli ufficiali di polizia giudiziaria adottano misure tecniche dirette ad assicurare la conservazione dei dati originali e ad impedirne l’alterazione 157 e procedono, altresì, alla perquisizione di sistemi informatici o telematici quando vi sia  il fondato motivo di ritenere che in essi si trovino occultati dati, informazioni,  programmi informatici e tracce comunque pertinenti al reato suscettibili di essere  cancellati o dispersi. La perquisizione si estende anche ai sistemi protetti da misure di sicurezza: di qui la possibilità, per gli inquirenti, di superare e disattivare  qualsiasi password 158.   In tutti e tre i casi, occorre evitare – come non ha mancato di segnalare la giurisprudenza più sensibile – che il provvedimento di perquisizione assuma valenze  di tipo “esplorativo” 159: non si tratta, infatti, di uno strumento di ricerca della notitia criminis e, pertanto, non può basarsi su meri sospetti 160 o su una denuncia  anonima, richiedendo, invece, l’esistenza di un quadro indiziario già formato,  come si evince chiaramente dal riferimento al «fondato motivo».                               154 G. Bellantoni, Urgenza, 310.  155 Che ha rivisitato anche gli artt. 244 e 247, in materia di ispezioni e di perquisizioni in   generale, e gli artt. 353 e 354, in tema di acquisizione di plichi e accertamenti urgenti: v. infra,  4 e 4.1.   156 Ossia, quando si deve procedere all’esecuzione di misure privative della libertà personale in ipotesi di reato di particolare gravità.   157 Su questo profilo cfr. infra, 4.1.  158 Per un approfondimento v. L. Lupària, Attività d’indagine, 232 ss.  159 V. Trib. Brescia, 4.10.2006, Bonini, in Quaderni giust., 2007, 176, il quale precisa che il   sequestro del computer «esige un ambito di corretta e ristretta operatività per evitare connotazioni di sproporzionata afflittività e di lesione di beni costituzionalmente protetti».   160 Secondo un consolidato indirizzo giurisprudenziale, invero, la motivazione del provvedimento deve necessariamente indicare il titolo di reato nonché, sia pur sommariamente, il fatto storico in relazione al quale si ricerca il corpo del reato e le cose a questo pertinenti: tra le  tante, cfr. Cass., Sez. I, 29.10.1993, Lenzi, in Cass. pen., 1995, 134; Cass., Sez. I, 14.1.1994,  Corona, in Cass. pen., 1995, 132; Cass., Sez. III, 26.9.1997, Sirica, in Cass. pen., 1998, 2081;  analogamente, in dottrina, G.M. Baccari, Perquisizioni, 896; L. D’Ambrosio, P.L. Vigna, La  pratica, 211, secondo cui la perquisizione può essere disposta solo sulla base di «fondati motivi»  e «concreti elementi»; v. anche L. Lupària, Attività d’indagine, 216-217; D. Potetti, Attività del  pubblico ministero, 140; N. Rombi, Anonimo, 2085; A. Scaglione, L’attività ad iniziativa, 126.     Le indagini di polizia giudiziaria 207   Per quel che concerne l’oggetto, non può sfuggire come esso sia più ampio di  quello disegnato dall’art. 247: accanto al «corpo del reato» e alle «cose pertinenti al reato», si richiamano «le tracce pertinenti al reato»; locuzione, quest’ultima, che comprende ogni entità materiale, diversa dalla persona o dal luogo, sulla  quale cada l’attività perquirente e che sia suscettibile di apprensione coattiva tramite sequestro 161.   Quanto alle modalità, devono ritenersi operanti le specifiche disposizioni dettate dagli artt. 248 ss. 162, salva l’inapplicabilità di quelle norme che riservano un  certo potere solo all’autorità giudiziaria o all’ufficiale di polizia giudiziaria delegato (come l’art. 248 comma 2, in tema di perquisizioni presso banche) 163.   Le tre specie di perquisizione sono sottoposte, poi, alla medesima procedura  di convalida, in conformità alle scansioni temporali imposte dalla Costituzione  per le perquisizioni personali (art. 13 comma 3 Cost.) e domiciliari (art. 14 comma 2 Cost.): la polizia giudiziaria deve trasmettere senza ritardo, e comunque  non oltre le quarantotto ore, il relativo verbale al pubblico ministero del luogo  ove la perquisizione è stata eseguita; il pubblico ministero, dal canto suo, «se ne  ricorrono i presupposti», procede, entro le quarantotto ore successive, alla convalida della perquisizione (comma 4) 164, con decreto motivato 165.   Quanto alle conseguenze che scaturiscono dalla mancata convalida, il legislatore tace.   Rispetto alla soluzione “più morbida” di chi scorge solo una responsabilità di  natura disciplinare (art. 16 disp. att.) e penale (art. 609 c.p.) a carico della polizia  giudiziaria 166, sembra più convincente quella di chi, con maggior rigore, ravvisa,  altresì, l’inutilizzabilità dei dati ottenuti 167, almeno nei casi di perquisizione personale, domiciliare o “informatica”: i risultati dell’atto non convalidato altro non sono  che “conoscenze” derivanti da attività contra ius, posta in essere, in particolare, violando i divieti fissati dalla legge costituzionale (artt. 13, 14 e 15 Cost.).   Silente è il legislatore anche sul tema dell’impugnabilità del decreto di convalida della perquisizione. In ossequio al principio di tassatività dei mezzi di  impugnazione (art. 568 comma 1), l’istituto del riesame sembrerebbe non applicabile 168; tuttavia, nell’ipotesi in cui, a seguito della perquisizione, la polizia giu                             161 Si tratta di oggetti asportabili dal sito sul quale o nel quale sono stati rinvenuti: P. Felicioni, Le perquisizioni e le ispezioni, 267.   162 In ordine alle perquisizioni negli uffici dei difensori, cfr. art. 103.   163 L. Lupària, Attività d’indagine, 216.  164 Di qui l’importanza di un’adeguata motivazione, specialmente nelle ipotesi di cui al   comma 2 della norma in esame, nelle quali l’urgenza va concretamente accertata: G. Amato,  M. D’Andria, Organizzazione e funzioni della polizia, 102.   165 Sul punto, v. P. Felicioni, Le perquisizioni e le ispezioni, 300.  166 F. Cordero, Procedura penale, 834.  167 L. Lupària, Attività d’indagine, 217.   168 In giurisprudenza, v. Cass., Sez. V, 4.4.2000, Peluso, CED, 2000/216365; in dottrina,     208 Elga Turco   diziaria proceda anche al sequestro, la potestà di proporre riesame avverso il decreto di convalida di quest’ultimo (art. 355) dovrebbe coinvolgere anche il decreto di convalida della perquisizione, per la stretta interdipendenza tra le due statuizioni, nei limiti, però, di un’indagine strumentale all’accertamento della legittimità del sequestro medesimo 169; al contrario, in caso di mancata convalida del sequestro, tornerebbe ad essere non impugnabile il decreto avente ad oggetto la perquisizione 170.   Per l’ammissibilità del ricorso in cassazione, in senso positivo depone – almeno per la perquisizione personale – l’art. 111 comma 7 Cost., in forza del quale  simile mezzo è sempre ammesso «contro i provvedimenti sulla libertà personale  pronunciati dagli organi giurisdizionali» 171; non manca chi, facendo leva sulla  qualifica del pubblico ministero quale organo giudiziario (e non organo giurisdizionale), opta, invece, per la soluzione negativa 172.   Per quanto concerne la tormentata questione dei rapporti tra perquisizione  illegittima e successivo sequestro 173, com’è noto, alla tesi dell’«inscindibile  nesso di causalità» tra i due atti ablativi – che conduce a ritenere illegittimo il sequestro effettuato dalla polizia giudiziaria a seguito di una perquisizione illegittimamente compiuta, derivando dalla nullità di quest’ultima la nullità del primo atto, in ossequio al disposto dell’art. 185, comma 1 174 –, si è contrapposto un indirizzo “autonomista”, secondo il quale il raccordo tra i due atti è di tipo meramente cronologico 175, sicché l’illegittimità della perquisizione non provoca quella del                               cfr. P. Felicioni, Le perquisizioni e le ispezioni, 304; G. Ichino, L’attività di polizia giudiziaria,  169; L. Lupària, Attività d’indagine, 217; A. Scaglione, L’attività ad iniziativa, 133; G. Ichino,  L’attività di polizia giudiziaria, 169.   169 Conseguentemente, in sede di riesame, i motivi che costituiscono autonoma censura della perquisizione non possono essere presi in considerazione: Cass., Sez. Un., 20.11.1996, Bassi, in Cass. pen., 1997, 1673.    170 L. Lupària, Attività d’indagine, 217.  171 Così anche A. Scaglione, L’attività ad iniziativa, 135. In giurisprudenza, cfr. Cass., Sez.   V, 27.11.1995, Melillo, CED, 1995/203593, ad avviso della quale è inoppugnabile il decreto di  perquisizione locale mentre è ricorribile per cassazione quello che dispone la perquisizione  personale, ai sensi degli artt. 13 Cost. e 568 comma 2. Recentemente, v. Cass., Sez. VI,  20.11.2012, Albanese, CED, 2012/253711, la quale precisa come il decreto con cui il pubblico  ministero convalida la perquisizione domiciliare eseguita d’urgenza dalla polizia giudiziaria ai  sensi dell’art. 352 non è ricorribile per cassazione, salva l’ipotesi in cui lo stesso sia qualificabile come atto abnorme.   172 P. Felicioni, Le perquisizioni e le ispezioni, 305.   173 Per un efficace quadro di sintesi, v. R. Mendoza, Perquisizione illegittima, 1398.  174 Cfr., ex plurimis, Cass., Sez. III, 28.2.1994, Santi, CED, 1994/197316; Cass., Sez. V,   23.3.1992, Casini, in Foro it., 1993, II, 85, con osservazioni di A. Ferraro. In dottrina, v. anche  L.P. Comoglio Perquisizione illegittima, 1547; R. Mendoza, Perquisizione illegittima, 1397.   175 Risultando, i due atti, contrassegnati da presupposti differenti e da differente natura giuridica.     Le indagini di polizia giudiziaria 209   successivo sequestro 176. Nel dirimere l’annoso contrasto, le Sezioni Unite 177  hanno rigettato la tesi dei “frutti dell’albero avvelenato”, facendo leva sull’incondizionato obbligo di sequestro sancito dall’art. 253 comma 2, che pare prescindere dalle concrete modalità di individuazione della cosa, e che, dunque,  spezza il presunto legame di conseguenzialità giuridica tra perquisizione – pur  contra legem – e successiva adprehensio 178.   Un cenno, da ultimo, meritano quelle ipotesi di perquisizione alle quali la polizia giudiziaria è abilitata in forza di una serie di leggi speciali, alcune anteriori,  altre successive all’entrata in vigore del codice di procedura penale del 1988.   In particolare, in virtù dell’art. 225 disp. att., sono tutt’ora in vigore le perquisizioni in tema di violazioni delle leggi finanziarie 179, armi ed esplosi                             176 V. Cass., Sez. VI, 24.4.1991, Lionetti, CED, 1991/190146. In dottrina, cfr. F. Cordero,  Procedura penale, 833. A. Scaglione, L’attività ad iniziativa, 138. Sulla problematica de qua  cfr. T. Trevisson Lupacchini, Il sequestro a fini probatori, 97 s.   177 Cass., Sez. Un., 16.5.1996, Sala, in Cass. pen., 1996, 3268, con nota di M. Vessichelli.  178 Su questa linea si è attestata la giurisprudenza di legittimità successiva all’intervento delle   Sezioni Unite: tra le tante, v. Cass., Sez. I, 28.10.2010, Raso, CED, 2010/249021 e Cass., Sez. I,  28.4.2006, Proietti, CED, 2006/234672 (che precisano come l’eventuale illegittimità della perquisizione eseguita a iniziativa dalla polizia giudiziaria ai sensi dell’art. 41 t.u. leggi p.s. – sanzionabile con provvedimenti penali e/o disciplinari – non comporta l’inutilizzabilità del sequestro del  corpo del reato); Cass., Sez. IV, 6.5.2009, Flisi, CED, 2009/244507 (ad avviso della quale anche  la perquisizione effettuata ai sensi dell’art. 103 comma 3 d.P.R. 9.10.1990, n. 309, al pari di quella d’iniziativa della polizia giudiziaria disciplinata dal codice di rito, seppure sia eseguita illegittimamente, non rende illegittimo l’eventuale sequestro della sostanza stupefacente e delle altre  cose pertinenti al reato, all’esito rinvenute); v. anche Cass., Sez. II, 10.10.2007, Lonoce, CED,  2007/238114; Cass., Sez. IV, 27.2.2003, Parisi, CED, 2003/226426.    179 Disciplinate dall’art. 33 legge 7.1.1929, n. 4: si tratta di perquisizioni locali eseguite da  ufficiali di polizia tributaria sulla base della mera notizia o del fondato sospetto di violazione di  leggi finanziarie. Cfr. Cass., Sez. III, 11.11.2014, Caramelli, CED, 2014/262412, ad avviso  della quale, ai fini della esecuzione della speciale perquisizione locale prevista dalla citata  norma per la repressione delle violazioni delle leggi finanziarie, la polizia giudiziaria può legittimamente avvalersi, trattandosi di operazione che richiede specifiche competenze tecniche, di  personale dell’Agenzia delle Entrate, a nulla rilevando che tale amministrazione sia abilitata a  costituirsi parte civile nell’eventuale processo penale per i reati accertati. (In motivazione, la  Corte ha specificato che la tutela degli interessi civili dell’ente è di competenza di organi distinti dai funzionari ai quali la legge conferisce il potere di accertare e reprimere le violazioni  fiscali); precisa Cass., Sez. VI, 15.10.2013, Pierini, CED, 2013/261527, che, nei suddetti casi  la polizia giudiziaria non ha l’obbligo di avvertire la persona sottoposta a controllo del diritto  all’assistenza di un difensore perché tale tipologia di perquisizione, a differenza di quella contemplata dal codice di procedura penale, non presuppone necessariamente una preesistente notizia di reato e non è quindi funzionale alla ricerca e all’acquisizione della prova di un reato di  cui consti già l’esistenza, ma può rientrare anche in un’attività di carattere preventiva; secondo  Cass., Sez. III, 6.3.2008, Descalu, CED, 2008/239667, sempre in tema di reati tributari, è legittima, e non determina alcuna nullità o inutilizzabilità dell’atto, l’esecuzione di una perquisizione domiciliare a iniziativa di organi di polizia giudiziaria diversi dalla Guardia di Finanza, in  quanto la legge non attribuisce agli organi di polizia tributaria una competenza funzionale, as   210 Elga Turco   vi 180. Si ritengono, poi, pacificamente consentite – sebbene non richiamate  dall’art. 225 disp. att. – le perquisizioni in carcere 181 – effettuate per motivi  di sicurezza 182 – e quelle sul posto 183, sia per le finalità esclusivamente preventive sottese alla relativa disciplina – che dovrebbero rendere superfluo l’inserimento di un’apposita norma transitoria preordinata a salvaguardarne l’ultravigenza 184 –, sia in virtù dell’esplicito rinvio operato ad esse dall’art. 27  comma 2 legge 19.3.1990, n. 55, in tema di prevenzione e di repressione della delinquenza di tipo mafioso e dall’art. 1 comma 2 d.l. 25.7.1992, n. 349,  conv., con modificazioni, dalla legge 23.9.1992, n. 386 (Misure urgenti per  contrastare la criminalità organizzata in Sicilia). Conclusione che trova, ora,  un’ulteriore significativa conferma nell’art. 18-bis d.l. 27.7.2005, n. 144,  conv. dalla legge n. 155/2005 (Misure urgenti per il contrasto del terrorismo  internazionale), che ha inserito nel corpo dell’art. 19 legge n. 128/2001 (c.d.  Pacchetto sicurezza) un esplicito rinvio all’art. 4 della legge (22.5.1975, n.  152) che le disciplina.                              soluta ed inderogabile, per l’accertamento delle violazioni tributarie, le quali ben possono costituire oggetto di prevenzione e repressione da parte degli altri organi di polizia giudiziaria.   180 Disciplinate dall’art. 41 r.d. 18.6.1931, n. 773, che riconosce agli ufficiali e agli agenti  di polizia giudiziaria, in sede di indagini su armi, munizioni o materie esplodenti non denunziate o non consegnate o comunque abusivamente detenute, il potere di perquisire qualsiasi  locale pubblico o privato o qualsiasi abitazione, sulla base della semplice notizia (anche se per  indizio) del reato di mancata denuncia, consegna o detenzione abusiva. Cfr. Cass., Sez. VI,  14.4.2011, Mantovani, CED, 2011/250095, per la quale è configurabile l’esimente della reazione ad atti arbitrari del pubblico ufficiale nel caso in cui il privato opponga resistenza al pubblico ufficiale che pretenda di sottoporlo a perquisizione personale finalizzata alla ricerca di  armi e munizioni in assenza di elementi obiettivi idonei a giustificare l’atto.   181 Previste dall’art. 34 legge 26.7.1975, n. 354.  182 V. Cass., Sez. I, 9.3.2005, Piccolo, CED, 2005/230925, secondo la quale la disciplina   dettata dall’art. 352 in materia di perquisizioni d’iniziativa da parte della polizia giudiziaria  non trova applicazione con riguardo alle perquisizioni effettuate per motivi di sicurezza, ai  sensi dell’art. 34 ord. penit., nelle celle occupate da detenuti in istituti carcerari, avendo queste  carattere amministrativo e prescrivendo il citato art. 34 soltanto che la loro effettuazione avvenga nel rispetto della personalità dei detenuti.    183 Disciplinate dall’art. 4 legge 22.5.1975, n. 152, che, in presenza di situazioni di necessità ed urgenza che non consentono un tempestivo intervento dell’autorità giudiziaria, riconosce  agli ufficiali ed agli agenti di polizia giudiziaria e della forza pubblica, nel corso di operazioni  di polizia, e al solo fine di accertare l’eventuale possesso di armi, esplosivi e strumenti di effrazione, il potere di eseguire l’identificazione e l’immediata perquisizione sul posto di persone  «il cui atteggiamento o la cui presenza, in relazione a specifiche circostanze di luogo e di tempo, non appaiono giustificabili». È, inoltre, previsto che la perquisizione possa estendersi, per i  medesimi scopi, anche al mezzo di trasporto utilizzato dalle persone per giungere sul posto.  Queste operazioni devono essere documentate mediante un verbale, da trasmettere entro quarantotto ore al pubblico ministero e, nell’eventualità in cui venisse effettuata la perquisizione,  da consegnare all’interessato. In argomento v. P.P. Paulesu, Perquisizioni sul posto, 285.   184 In tal senso P. Felicioni, Le perquisizioni e le ispezioni, 319.     Le indagini di polizia giudiziaria 211   Dopo l’entrata in vigore del codice di rito del 1988, il legislatore ha, infine,  previsto una serie di fattispecie perquirenti di spettanza della polizia giudiziaria  legate a particolari tipologie di reato, quali i delitti di criminalità organizzata 185,  il traffico di sostanze stupefacenti 186, la discriminazione razziale 187 e l’immigrazione clandestina 188.   4. L’attività di assicurazione: l’acquisizione di plichi e di corrispondenza.   Attività a iniziativa della polizia giudiziaria diretta ad assicurare le fonti di  prova è l’acquisizione di plichi e di corrispondenza, disciplinata dall’art. 353,  interpolato dalla già richiamata 189 legge attuativa della Convenzione di Budapest  sul cyber crime (legge n. 48/2008).   Come la perquisizione, l’operazione in questione, riservata ai soli ufficiali di  polizia giudiziaria, incide su diritti costituzionalmente garantiti; in particolare,  viene in gioco la libertà e la segretezza della corrispondenza, definita inviolabile dall’art. 15 comma 1 Cost. e limitabile solo per «atto motivato dell’autorità  giudiziaria, con le garanzie stabilite dalla legge» (art. 15 comma 2 Cost.).   Il legislatore prevede tre differenti fattispecie operative: la prima, che presuppone una generica «necessità», consiste nel trasmettere intatti al pubblico ministero «plichi sigillati o altrimenti chiusi» per l’eventuale sequestro (comma 1).  In tale evenienza, alla polizia giudiziaria è, dunque, inibita la possibilità di aprire i  plichi e di prendere conoscenza del loro contenuto 190. Dall’uso del generico termine «plichi» si evince chiaramente come possano essere acquisiti anche documenti non cartacei (nastri magnetici, pellicole cinematografiche, ecc.) 191.   La seconda fattispecie, che si regge sul «fondato motivo» di ritenere che i plichi contengano «notizie utili alla ricerca e all’assicurazione di fonti di prova                               185 Art. 27 comma 1 e 2 legge 19.3.1990, n. 55 e art. 25-bis d.l. n. 306/1992, conv. dalla  legge n. 356/1992.   186 Art. 103 comma 3 d.P.R. n. 309/1990. Cfr. Cass., Sez. IV, 6.5.2009, Flisi, cit., la quale  precisa come questo tipo di perquisizione si differenzia da quella d’iniziativa della polizia giudiziaria disciplinata dal codice di rito per il fatto che non presuppone l’esistenza di una notizia  di reato e rientra in un’attività di carattere preventivo.   187 Art. 5 d.l. 26.4.1993, n. 122, convertito, con modifiche, dalla legge 25.6.1993, n. 205.  188 Art. 12 comma 7 d.lgs. 25.7.1988, n. 286.  189 Vedi supra, 3.4.  190 La previsione si raccorda con quella contenuta nell’art. 254 comma 2 – che, in materia   di sequestro di corrispondenza, prevede, in capo all’ufficiale di polizia delegato, l’obbligo di  trasmettere all’autorità giudiziaria gli oggetti di corrispondenza sequestrati, «senza aprirli e  senza prendere altrimenti conoscenza del loro contenuto». In arg. v. R. Cantone, I «sequestri»,  5; R. Sanlorenzo, Art. 353, 140.   191 R. Sanlorenzo, Art. 353, 141.     212 Elga Turco   che potrebbero andare disperse a causa del ritardo», si traduce nell’apertura  immediata degli stessi e nell’accertamento del contenuto 192, previa autorizzazione del pubblico ministero, informato dall’ufficiale di polizia giudiziaria con il  mezzo più rapido (comma 2)193.   La terza fattispecie, che necessita dell’«urgenza», consiste nell’ordinare a chi  è preposto al servizio postale, telegrafico, telematico o di telecomunicazione 194, di  sospendere l’inoltro di lettere, pieghi, pacchi, valori, telegrammi e di ogni altra  forma di corrispondenza – anche se elettronica o inoltrata per via telematica 195 –,  per la quale sia consentito il sequestro a norma dell’art. 254. Se entro quarantotto ore dall’ordine impartito dalla polizia giudiziaria il pubblico ministero non dispone il sequestro, gli oggetti di corrispondenza sono inoltrati (comma 3) 196.   4.1. Gli accertamenti e i rilievi urgenti sui luoghi, sulle cose e sulle persone.  Per assicurare le fonti di prova, la polizia giudiziaria cura la conservazione   delle cose, delle tracce pertinenti al reato e dello stato dei luoghi, prima che  intervenga il pubblico ministero; attività che, oltre ad essere prescritta in via generale dal già analizzato art. 348 comma 2, è ulteriormente precisata dall’art. 354.   La generica attività di conservazione, cui allude il comma 1 della citata disposizione 197, si estrinseca, in concreto, in operazioni materiali atipiche – suscettibili di assumere i contenuti più vari in relazione alla tipologia delittuosa ed  alle peculiari condizioni spazio-temporali 198 – dirette a “proteggere” da eventuali                               192 Le parole: «e l’accertamento del contenuto» sono state aggiunte dall’art. 9 comma 2 lett.   a legge n. 48/2008.  193 Recentemente, Cass., Sez. II, 15.4.2016, Finelli e altri, CED, 2016/267084, che ha rite nuto legittimo il provvedimento autorizzativo che abbia assunto la forma – imprecisa ma più  garantistica sotto il profilo sostanziale, implicando un successivo intervento di controllo del  giudice – di un decreto di intercettazione della corrispondenza adottato dal pubblico ministero  nell’imminenza del controllo ex art. 267 comma 2.   194 Le parole: «telegrafico, telematico o di telecomunicazione» sono state aggiunte dall’art.  9 comma 2 lett. b legge n. 48/2008.   195 Le parole «anche se in forma elettronica o se inoltrati per via telematica» sono state aggiunte dall’art. 9 comma 2 lett. b legge n. 48/2008.   196 Cfr., recentemente, Cass., Sez. Un., 19.4.2012, Pasqua, CED, 2012/252893, che ha chiarito come la disciplina delle intercettazioni di conversazioni o comunicazioni, di cui agli artt.  266 ss. non è applicabile alla corrispondenza, dovendosi per la sottoposizione a controllo e la  utilizzazione probatoria del contenuto epistolare seguire le forme del sequestro di corrispondenza di cui agli artt. 254 e 353 e, trattandosi di corrispondenza di detenuti, anche le particolari  formalità stabilite dall’art. 18-ter ord. penit.    197 Ai sensi del quale «gli ufficiali e gli agenti di polizia giudiziaria curano che le tracce e le  cose pertinenti al reato siano conservate e che lo stato dei luoghi non venga mutato prima  dell’intervento del pubblico ministero».   198 Cass., Sez. III, 15.6.1994, Zanazzo, CED, 1994/199417.     Le indagini di polizia giudiziaria 213   “contaminazioni” esterne la c.d. scena del crimine 199. Si tratta, in sostanza, di  cautele preordinate ad impedire, da un lato, che vengano asportate cose (ad esempio, l’arma del delitto) o cancellate tracce (ad esempio, le impronte digitali), dall’altro che cose o tracce vengano aggiunte (ad esempio, mozziconi di sigaretta) o  che siano spostate di posizione (ad esempio, il bossolo del proiettile mortale) 200.   Qualora vi sia l’urgenza, ossia il pericolo che le tracce, le cose pertinenti al  reato e i luoghi «si alterino o si disperdano o comunque si modifichino» – per  esempio, per l’intervento di agenti atmosferici o per il naturale deterioramento  che colpisce gli elementi organici – e sempre che il pubblico ministero non possa intervenire tempestivamente o non abbia ancora assunto la direzione delle  indagini, gli ufficiali di polizia giudiziaria – e, nei casi di «particolare necessità  e urgenza», anche gli agenti 201 (art. 113 disp. att.) – sono autorizzati a compiere  «i necessari accertamenti e rilievi sullo stato dei luoghi e delle cose» (art. 354  comma 2), fermo restando l’obbligo di informare prontamente il pubblico ministero in ordine all’attività svolta (art. 348 comma 3).    L’ampia formula, volutamente non riempita di significato dal legislatore al fine di rendere permeabile questa gamma di operazioni all’evoluzione tecnicoscientifica degli strumenti di indagine 202, ricomprende tutto il complesso di attività ricognitivo-ispettive 203, dirette ad assicurare al procedimento la disponibilità  di elementi probatori utili alla ricostruzione del fatto oggetto di prova 204.   Più precisamente, si tratta di operazioni che, richiedendo una certa competenza tecnica, non esigono una particolare elaborazione critica e si risolvono in constatazioni, osservazioni, descrizioni dello stato delle cose e raccolta dei dati materiali concernenti il reato 205. Si pensi ai rilievi segnaletici, antropometrici, planimetrici, dattiloscopici 206, fotografici, cinematografici, alcoolimetrici 207, fonometrici 208.                               199 E. Turco, Gli accertamenti urgenti, 28.  200 P. Tonini, Manuale, 494.  201 Cass., Sez. VI, 9.6.1999, Trizio, CED, 1999/214329.  202 R. Sanlorenzo, Art. 353, 144.  203 G. Amato, M. D’Andria, Organizzazione e funzioni della polizia, 125; L. D’Ambrosio,   P.L. Vigna, La pratica, 231.  204 P. Felicioni, Le perquisizioni e le ispezioni, 352.  205 L. Carli, Le indagini preliminari, 366.  206 Evidenzia Cass., Sez. V, 26.2.2010, Di Serafino, CED, 2010/246901, come il risultato   delle indagini dattiloscopiche offre piena garanzia di attendibilità e può costituire fonte di prova senza elementi sussidiari di conferma anche nel caso in cui siano relative all’impronta di un  solo dito, purché evidenzino almeno sedici o diciassette punti caratteristici uguali per forma e  posizione, in quanto essa fornisce la certezza che la persona con riguardo alla quale detta verifica sia effettuata si sia trovata sul luogo in cui è stato commesso il reato.   207 Per una recente applicazione, cfr. Cass., Sez. IV, 6.12.2013, Zanutto, CED, 2013/258614 e  Cass., Sez. IV, 19.9.2012, Avventuroso, CED, 2012/254374. Recentemente, Cass., Sez. Un.,  29.1.2015, p.g. in proc. Bianchi, CED, 2015/263023, ha chiarito, in tema di disciplina della     214 Elga Turco   A titolo esemplificativo, sono stati ricondotti alla nozione di rilievi e accertamenti urgenti ex art. 354: il rilevamento delle impronte dattiloscopico-papillari 209,  il narco-test 210, l’accertamento compiuto su un numero di telaio di un ciclomotore 211, la misurazione di molluschi mediante un calibro metallico a scorsoio 212, la  comparazione delle impronte digitali prelevate con quelle già in possesso dagli  organi di polizia 213, il prelievo di un campione di olio minerale denaturato 214.   Particolarmente controversa si presenta la questione relativa alla possibilità per  la polizia giudiziaria di compiere veri e propri «accertamenti tecnici», come  quelli previsti per il pubblico ministero dagli artt. 359 e 360 che, diversamente dai  rilievi, implicano uno studio ed una valutazione critica dei dati raccolti, secondo  precisi canoni tecnico-scientifici 215.   Chi opta per la soluzione negativa fa leva sull’argomento letterale: l’art. 348  comma 4 216 e l’art. 354 comma 2 si riferiscono, rispettivamente, ad «atti ed operazioni» e ad «accertamenti e rilievi» 217 e non, invece, ad «accertamenti tecnici»  in senso stretto, riservati al solo pubblico ministero.                               circolazione stradale, che la polizia giudiziaria non ha l’obbligo di dare avviso della facoltà di  nominare un difensore di fiducia alla persona sottoposta agli accertamenti qualitativi non invasivi e alle prove previsti dall’art. 186 comma 3 cod. strada, in quanto gli stessi hanno funzione  meramente preliminare rispetto a quelli eseguiti mediante etilometro e, come tali, restano  estranei alla categoria degli accertamenti di cui all’art. 354.   208 Cass., Sez. I, 7.12.2006, Curcio, CED, 2006/236561; Cass., Sez. I, 16.4.2004, Amato,  CED, 2004/228243.   209 Cass., Sez. II, 27.10.1998, Bettio, CED, 1998/213311.  210 Cass., Sez. I, 20.11.2003, De Lorenzo, CED, 2003/229365.  211 Cass., Sez. II, 10.7.2009, Chiesa, CED, 2009/244950.  212 Cass., Sez. III, 2.7.2009, Cinti, CED, 2009/244928.  213 Cass., Sez. V, 9.2.2010, Costache, CED, 2010/246872; Cass., Sez. I, 11.6.2009, Dedej,   CED, 2009/244294. Cfr., anche, Cass., Sez. VI, 6.2.2013, Granella, CED, 2013/254589, secondo la quale, l’attività di individuazione delle impronte digitali mediante un sistema che, attraverso l’uso di un prodotto chimico, evidenzia e fissa le stesse non è assoggettata alla disciplina prevista per gli accertamenti non ripetibili.   214 Cass., Sez. III, 26.11.2014, Guerrieri, CED, 2014/263059, secondo la quale, il prelievo di  un campione di olio minerale denaturato rientra nella previsione dell’art. 354, risolvendosi in  un’attività materiale che non postula il rispetto delle formalità prescritte dall’art. 360, sia perché  non richiede alcuna discrezionalità o preparazione tecnica per il suo compimento, sia perché attiene ad un oggetto la cui intrinseca consistenza è suscettibile di verifica in ogni momento.    215 Cass., Sez. II, 10.7.2009, Chiesa, cit.  216 Ai sensi del quale, la polizia giudiziaria, quando, di propria iniziativa o a seguito di de lega del pubblico ministero, compie atti od operazioni che richiedono specifiche competenze  tecniche, «può avvalersi di persone idonee che non possono rifiutare la propria opera».   217 Gli accertamenti urgenti in discorso consisterebbero in attività di tipo meramente ispettivo: L. D’Ambrosio, P.L. Vigna, La pratica, 231; v. anche F. De Leo, Le indagini tecniche di  polizia, 689.     Le indagini di polizia giudiziaria 215   Chi propende per la soluzione positiva subordina l’esperibilità dell’atto alla  sussistenza del periculum in mora: in tal modo, sarebbero configurabili, per iniziativa della polizia giudiziaria, gli accertamenti tecnici urgenti, da non confondere, però, con quelli irripetibili, riservati, nel rispetto delle garanzie delineate  dall’art. 360, al solo pubblico ministero 218.   A rendere ancora più incerto il quadro normativo è l’art. 77 disp. att. che, relativamente alle investigazioni in materia di armi e di sostanze stupefacenti, nel comma 1  riconosce al dirigente del servizio di polizia, previa autorizzazione dell’autorità giudiziaria e dopo l’espletamento della perizia, il potere di effettuare la raccolta e l’elaborazione dei relativi dati, sempre che tale attività non comporti modifiche o alterazioni degli oggetti o delle sostanze medesime; nel comma 2 ammette, per le ipotesi di  avvenuta archiviazione contro ignoti o inoppugnabilità della sentenza, anche accertamenti tecnici in grado di alterare o modificare i relativi oggetti 219.   Sembrerebbe, allora, che la polizia giudiziaria possa effettuare accertamenti  tecnici solo sulle armi e sulle sostanze stupefacenti, nei limiti indicati dal citato  art. 77. Si tratta, tuttavia, di una conclusione che non appaga, perché fondata su  una distinzione indiscutibilmente arbitraria: non si comprende la ragione per cui  alla polizia dovrebbe esser consentito «elaborare dati» su una sostanza stupefacente e non, invece, ad esempio, su un «documento» 220.   Di fronte ad un panorama normativo così confuso e ambiguo sarebbe opportuno che il legislatore facesse chiarezza in materia, prevedendo espressamente la  possibilità per la polizia giudiziaria – dotata oramai di personale tecnico assolutamente specializzato 221 e di strumentazioni tecnico-scientifiche sempre più sofisticate – di svolgere anche accertamenti tecnici in senso stretto purché ripetibili, tali, cioè, da non causare la distruzione del reperto oggetto di intervento: per  l’accertamento irripetibile, che determini «modificazione delle cose, dei luoghi o  delle persone […]», dovrebbe essere sempre garantita la procedura di cui all’art.  360, come, d’altronde, prescrive espressamente l’art. 117 disp. att. 222.                               218 D. Compagnini, E. Zernar, G. Sicaro, Balistica forense, 205 s.; G. Passacantando, Rilievi ed accertamenti tecnici, 444 s.; R.E. Kostoris, I consulenti tecnici, 145, nota 34; A. Scalfati,  Gli accertamenti tecnici, 127.    219 Per questo rilievo v. L. Lupària, Attività d’indagine, 223-224.  220 F. De Leo, Le indagini tecniche di polizia, 689.  221 Si pensi alla polizia scientifica o ai RIS per l’Arma dei carabinieri.  222 Così, ad esempio, dovrebbe ritenersi preclusa alla polizia giudiziaria la possibilità di ve rificare di propria iniziativa il numero di matricola abraso di un’arma; questa operazione, invero, comportando l’impiego di reagenti chimici, può essere utilmente compiuta una sola volta:  G. Amato, M. D’Andria, Organizzazione e funzioni della polizia, 131; L. D’Ambrosio, P.L.  Vigna, La pratica, 231. Cfr., in tema di rilievi fonometri, Cass., Sez. I, 7.12.2006, Curcio, cit.,  ad avviso della quale simili rilievi sono tipici accertamenti a sorpresa da inquadrare fra le attività svolte dalla polizia giudiziaria ai sensi degli artt. 348 e 354 comma 2 e non tra gli accertamenti tecnici irripetibili riguardanti cose e luoghi il cui stato è soggetto a modificazione, per i  quali l’art. 360 richiede, in quanto non ripetibili, il previo avviso all’indagato.      216 Elga Turco   Nei casi di urgenza – quelli delineati dal comma 2 dell’art. 354 –, gli ufficiali di  polizia giudiziaria sono legittimati, altresì, a effettuare accertamenti e rilievi sulla  persona. Il legislatore pone un solo limite: il divieto di compiere l’ispezione personale (comma 3), riservata, com’è noto, all’autorità giudiziaria (artt. 244 ss.) 223.   Il crinale che separa le attività riconducibili all’ispezione personale dagli accertamenti e rilievi urgenti ex art. 354 comma 3 non è affatto nitido. Seguendo il  percorso tracciato in tempi oramai risalenti dalla Corte costituzionale 224, sembrerebbe che l’ispezione determini un’effettiva compressione della libertà personale,  risolvendosi in un atto invasivo 225, mentre gli accertamenti urgenti di polizia  richiedono operazioni tecniche non invasive, ossia circoscritte alle parti esterne  del corpo 226.   Tuttavia, i nuovi artt. 349 e 354 – così come interpolati dal d.l. n. 144/2005,  conv. con mod. dalla legge n. 155/2005 –, affidando alla polizia giudiziaria il potere di procedere al prelievo biologico coattivo, rispettivamente, per fini identificativi 227 e investigativi 228, hanno inesorabilmente intaccato simile distinzione.   I dubbi di legittimità costituzionale, sin da subito sollevati dalla dottrina alle  nuove previsioni 229, sono stati solo in parte condivisi dal legislatore: la legge n.  85/2009, inequivocabilmente proiettata nel senso di ricalibrare, in sintonia con l’art.  13 Cost., i ruoli dei protagonisti processuali, alterati dagli innesti della novella del  2005 230, ha introdotto l’art. 224-bis – rubricato «Provvedimenti del giudice per le  perizie che richiedono il compimento di atti idonei ad incidere sulla libertà personale» – e l’art. 359-bis – rubricato «Prelievo coattivo di campioni biologici su persone viventi» – e ha soppresso l’ultimo periodo dell’art. 354 comma 4, sottraendo,  così, definitivamente, alla polizia giudiziaria la legittimazione ad eseguire l’asportazione forzosa di materiale biologico a fini investigativi.                               223 Anche se c’è il consenso della persona interessata, la polizia giudiziaria non può compiere l’ispezione personale: A. Morgigni, L’attività della polizia giudiziaria, 547.   224 C. Cost., 27.3.1962, n. 30. In arg. V. P. Felicioni, Accertamenti sulla persona, 6 s.  225 Si pensi all’indagine psichiatrica, al rilievo effettuato su parti del corpo non esterne, al   prelievo ematico, ecc.  226 Si pensi ai rilievi dattiloscopici, fotografici, antropometrici o semplicemente descrittivi   delle caratteristiche corporee – quali, altezza, colore dei capelli e degli occhi, presenza di segni  distintivi –, ma anche alla raccolta dei residui di polvere da sparo o al rilievo di macchie di  sangue su abiti o sulla pelle.   227 V. supra, 3.1.  228 L’art. 354 comma 3 secondo periodo così recita: «se gli accertamenti comportano il pre lievo di materiale biologico, si osservano le disposizioni del comma 2-bis dell’art. 349». Il  comma 2-bis dell’art. 349 prevede che: «se gli accertamenti indicati dal comma 2 comportano  il prelievo di capelli o saliva e manca il consenso dell’interessato, la polizia giudiziaria procede  al prelievo coattivo nel rispetto della dignità personale del soggetto, previa autorizzazione  scritta, oppure resa oralmente e confermata per iscritto, del pubblico ministero».    229 V. supra, 3.1.  230 R. Adorno, Il prelievo coattivo, 1232.     Le indagini di polizia giudiziaria 217   Sopravvive, inspiegabilmente, l’art. 349 comma 2-bis: una sorta di “enclave  normativa” 231 che, affidando alla polizia giudiziaria la prerogativa di compiere un  atto invasivo – sebbene teleologicamente vincolato a fini identificativi –, oltre a  presentarsi indifendibile sotto il profilo costituzionale, è destinata a produrre una  serie di distorsioni nella prassi, non potendosi escludere, in difetto di una specifica previsione che vieti l’utilizzabilità a fini propriamente investigativi, che il suo  impiego travalichi quello consentito dall’art. 349 comma 2-bis 232.   L’art. 354 comma 2, come interpolato dalla già richiamata legge n. 48/2008, di  ratifica della Convenzione di Budapest sul cyber crime, disciplina, infine, gli accertamenti sui sistemi informatici “urgenti” 233.   Com’è noto, le “tracce digitali” costituiscono oramai elementi cognitivi di  primaria importanza nell’ambito dell’investigazione criminale. È pur vero, però,  che il dato informatico, strutturalmente “immateriale”, risulta fatalmente esposto  ad un elevato rischio di dispersione e alterazione 234. Da qui la necessità di predisporre specifici protocolli operativi preordinati ad assicurare la genuinità e la conservazione della digital evidence.   Il legislatore, tuttavia, non ha introdotto nel codice una disposizione ad hoc – e  la dimensione autonoma dell’attività in questione l’avrebbe richiesta –, ma si è  accontentato di interpolare l’art. 354 235 allo scopo di adattarne la disciplina alle  nuove esigenze poste dall’investigazione informatica. In particolare, è stato aggiunto un secondo periodo al comma 2, che attribuisce agli ufficiali di polizia  giudiziaria il compito di adottare le misure tecniche e di impartire le prescrizioni necessarie ad assicurare la conservazione e ad impedire l’alterazione e  l’accesso ai dati ed ai sistemi informatici, e di provvedere, ove possibile, alla im                             231 L’espressione è di G. Giostra, Gli importanti meriti, 1220, che ritiene la sopravvivenza   dell’art. 349 comma 2-bis la più vistosa tra le dèfaillance del sistema normativo scaturito dalla  riforma del 2008.   232 Così C. Gabrielli, La decisione del «prelievo», 70; v. anche R. Adorno, Il prelievo coattivo, 1239; G. Giostra, Gli importanti meriti, 1221. A conferma dell’assunto cfr. Cass., Sez. V,  5.12.2006, Vulicevic, CED, 2006/235969, la quale, sul presupposto che sia utilizzabile, «in  mancanza della violazione di un divieto di legge, l’accertamento sulla identità dell’indagato  compiuto mediante ricorso ai dati relativi al DNA contenuti in un archivio informatico che la  Polizia giudiziaria abbia istituito prescindendo dalle cautele previste dal codice sulla privacy»,  ha ritenuto corretta l’individuazione dell’autore del furto, realizzata attraverso il confronto del  DNA estratto da capelli rinvenuti nell’abitacolo dell’autovettura rubata con il codice genetico  dell’imputato.   233 Dunque, come per i rilievi e gli altri accertamenti, è necessario il periculum in mora,  l’impossibilità di ottenere il tempestivo intervento del pubblico ministero e la mancata assunzione della direzione delle indagini da parte di quest’ultimo.   234 P. Paulesu, Art. 354, 4267.  235 Analogamente, la legge in questione ha rivisitato, oltra ai già analizzati artt. 352 (in te ma di perquisizioni) e 353 (in tema di acquisizione di plichi e di corrispondenza), gli artt. 244 e  247, in materia di ispezioni e di perquisizioni in generale.     218 Elga Turco   mediata duplicazione degli stessi su adeguati supporti, mediante una procedura  che assicuri la conformità della copia all’originale e la sua immodificabilità.   Focalizzando l’attenzione su quest’ultimo profilo, va detto che si tende a privilegiare il metodo dell’integrale clonazione del sistema informatico o telematico,  ossia l’effettuazione di una copia-clone dell’elaboratore attraverso la tecnica del  bit stream image.   Come è stato efficacemente spiegato 236, si tratta, in sostanza, di una forma di  cristalizzazione del quadro probatorio che consente in seguito agli inquirenti, secondo una sedimentata guideline, di ricercare i dati rilevanti per l’inchiesta penale  in corso non già sulla prima “riproduzione” del contenuto del sistema informatico,  ma sul successivo ulteriore duplicato, creato proprio al fine di poter manipolare i  byte prelevati senza alterare la prima “fotografia digitale” della macchina in questione. Quest’ultima, in tal modo, sarà in ogni momento del processo a disposizione dell’autorità giudiziaria o della difesa e consentirà di verificare la corrispondenza tra i risultati raggiunti mediante l’esame dei dati e quanto contenuto  nel supporto iniziale 237.   Nel silenzio della legge, occorre chiedersi sino a che punto gli inquirenti possano spingersi nello svolgimento di tali delicatissime investigazioni informatiche.  Aderendo alla tesi che affida alla polizia giudiziaria la prerogativa di compiere  accertamenti tecnici, purché ripetibili, si dovrebbe consentire ad essa la possibilità  di procedere al “congelamento” dei dati digitali, delle informazioni e dei programmi, senza, tuttavia, poter apportare alcuna modificazione o trasformazione 238: se, dunque, risultasse a priori evidente che una determinata operazione potrebbe cagionare l’irreversibile distruzione del dato, la polizia giudiziaria dovrebbe astenersi dall’agire autonomamente, posto che, in tal caso, si cadrebbe  nell’area di tutela imposta dall’art. 117 disp. att. e, quindi, nella sfera dei poteri  riservati esclusivamente al pubblico ministero dall’art. 360 239.   Resta da interrogarsi sulle conseguenze che derivano dal compimento di rilievi e accertamenti urgenti in assenza delle condizioni delineate dall’art. 354.  Ferme restando le responsabilità penali (artt. 609, 610, 614 e 615 c.p.) e disciplinari (art. 16 disp. att.) in capo agli organi inquirenti, la sanzione dell’inutilizzabilità potrebbe trovare applicazione solo nell’ipotesi in cui si configurasse la  violazione di uno specifico divieto, come, ad esempio, quello previsto dall’art.                               236 Così L. Lupària, Attività d’indagine, 233.  237 L. Lupària, Attività d’indagine, 233.  238  E. Lorenzetto, Le attività urgenti, 146; secondo G. Ziccardi, Manuale breve, 204,   «l’operazione di acquisizione informatica è analoga a qualsiasi attività forense che si svolge al  fine di rinvenire indizi utili alle indagini sulla scena del crimine (scattare fotografie, rilevare  impronte digitali e/o tracce di sangue)». Cfr. Cass., Sez. I, 25.2.2009, Dell’Aversano, CED,  2009/243495, ad avviso della quale non dà luogo ad accertamento tecnico irripetibile la lettura  dell’hard disk di un computer sequestrato, che è attività di polizia giudiziaria volta, anche con  urgenza, all’assicurazione delle fonti di prova.   239 P. Paulesu, Art. 354, 4268.     Le indagini di polizia giudiziaria 219   245 comma 2, in materia di ispezioni personali 240. Per le indagini informatiche, è  da ritenere che, laddove l’adozione di procedure scorrette faccia, ad esempio, sorgere dubbi circa la conformità della copia all’originale, scatti l’inutilizzabilità del  dato digitale, in quanto illegittimamente acquisito ai sensi dell’art. 191 241.   4.2. Il sequestro probatorio.  Al fine di evitare la dispersione degli elementi di prova eventualmente rinve nuti in occasione dei rilievi e degli accertamenti urgenti, gli ufficiali di polizia  giudiziaria – ma anche gli agenti, nei casi previsti dall’art. 113 disp. att. – possono procedere al sequestro del corpo del reato e delle cose a esso pertinenti.   Si tratta di un potere espressamente previsto dall’art. 354 comma 2 ultimo periodo, sottoposto alle medesime ragioni di urgenza che legittimano gli accertamenti 242. Tuttavia, dall’inciso «se del caso» che compare nell’incipit della disposizione  in questione, si evince l’esistenza di una sorta di “discrezionalità operativa” della  polizia giudiziaria, la quale dovrebbe inderogabilmente disporre il sequestro solo  nell’eventualità in cui ritenesse che l’attesa dell’intervento del pubblico ministero  possa compromettere la successiva attività di acquisizione probatoria 243.   Sotto il profilo operativo, il sequestro del bene mobile avviene attraverso l’impossessamento del medesimo; se si tratta di un bene immobile o non trasportabile, la polizia giudiziaria provvederà ad apporre i sigilli e a nominare un custode 244.   Disposto il sequestro, la polizia giudiziaria è tenuta a compilare un verbale  ove vanno enunciati i motivi, ossia le ragioni su cui si fonda il timore che, prima  dell’intervento dell’autorità giudiziaria, possa andare disperso il bene. Copia del  verbale va consegnata alla persona alla quale le cose sono state sequestrate (art.  355 comma 1). In ossequio al carattere provvisorio dei provvedimenti coercitivi  posti in essere dalla polizia giudiziaria, imposto dalla Costituzione (artt. 13 com                             240 G. Amato, M. D’Andria, Organizzazione e funzioni della polizia, 129. Va evidenziato  che l’art. 186 d.lgs. 30.4.1992, n. 285 (cod. strada), attribuisce alla polizia giudiziaria il potere  di accertare il tasso alcolico di un soggetto allo scopo di verificare la sussistenza della fattispecie di guida in stato di ebbrezza, prevista dal comma 2 del medesimo articolo; rilevazione che  avviene, di regola, attraverso uno strumento ad hoc, il c.d. etilometro: sulla legittimità di tale  strumento si sono espresse positivamente le Sezioni Unite: Cass., Sez. Un., 27.9.1995, Cirigliano, in Dir. pen. proc., 1996, 294.    241 P. Paulesu, Art. 354, 4268, che sottolinea come, in questa prospettiva, vada vista con favore la prassi invalsa in alcune procure che, prudenzialmente, preferiscono procedere alla clonazione del dato digitale previa instaurazione del contraddittorio ai sensi dell’art. 360, onde  precostituire una prova utilizzabile in dibattimento, al riparo da possibili censure fondate proprio sulla non conformità della copia rispetto all’originale. Sul punto v. anche L. Lupària, La  ratifica della Convenzione, 720.   242 L. Lupària, Attività d’indagine, 227.  243 G. Bellantoni, Sequestro probatorio, 349.  244 L. Carli, Le indagini preliminari, 348.     220 Elga Turco   ma 2 e 14 comma 2 Cost.), il verbale deve essere sottoposto al controllo dell’autorità giudiziaria: a tal fine, va trasmesso, senza ritardo e, comunque, non oltre le quarantotto ore, al pubblico ministero del luogo ove il sequestro è stato  eseguito (art. 355 comma 1); nelle successive quarantotto ore, il pubblico ministero procede alla convalida del provvedimento ablativo 245 se ne ricorrono i presupposti 246, oppure dispone la restituzione del bene (art. 355 comma 2), sempre se  non si tratti di cosa soggetta a confisca obbligatoria (art. 324 comma 7, richiamato  dall’art. 355 comma 3) 247. Copia del decreto di convalida è immediatamente notificata alla persona alla quale le cose sono state sequestrate (art. 355 comma 2) 248.  Nell’ipotesi in cui i termini richiamati non siano rispettati il sequestro perde efficacia: nonostante il silenzio del legislatore sul punto, la perentorietà dei termini si  ricava direttamente dal regime di garanzie imposto dagli artt. 13 e 14 Cost. 249.                               245 Tra le più recenti, Cass., Sez. II, 28.01.2016, Bisogno e altro, CED, 2016/266306; Cass., Sez.   III, 21.01.2016, Yun, CED, 2016/266465. Non è soggetto a convalida il sequestro operato dalla polizia giudiziaria in esecuzione di un decreto di perquisizione del pubblico ministero, nel caso in cui  l’oggetto del sequestro non sia rimesso alla valutazione discrezionale della polizia giudiziaria, ma  risulti indicato con certezza dal pubblico ministero: Cass., Sez. III, 2.3.2010, C., CED, 2010/246464;  sulla stessa linea, Cass., Sez. V, 17.10.2008, Vastola, CED, 2008/241727; Cass., Sez. VI, 10.4.2003,  Insogna, CED, 2003/226307; Cass., Sez. V, 25.11.1999, Cogni, CED, 1999/215566.   Come ha precisato il Supremo collegio (Cass., Sez. VI, 14.5.2010, Fianchetto, CED,  2010/247388), nell’ipotesi in cui il sequestro probatorio operato dalla polizia giudiziaria su delega del pubblico ministero non venga convalidato per la tardiva trasmissione del relativo verbale, è nulla l’ordinanza del Tribunale che abbia rigettato l’istanza di riesame proposta dall’interessato, convalidando – sia pure implicitamente – il sequestro per la parte eccedente l’oggetto  specificato dal pubblico ministero nel provvedimento di delega, attesa l’inefficacia del vincolo  reale per la mancata convalida entro il termine previsto dall’art. 355 comma 2.   246 Il decreto di convalida deve essere sorretto, a pena di nullità, da idonea motivazione in  ordine al presupposto della finalità perseguita, in concreto, per l’accertamento dei fatti: Cass.,  Sez. III, 6.3.2013, Borri, CED, 2013/255116; Cass., Sez. VI, 12.2.2008, Possanzini, CED,  2008/240353.    247 Precisa Cass., Sez. II, 25.6.2014, Mykhailo, CED, 2014/260033, che, in applicazione del  principio male captum bene retentum, nelle ipotesi di cose soggette a confisca obbligatoria,  l’irregolarità del verbale di sequestro operato dalla polizia giudiziaria non travolge il provvedimento di convalida del pubblico ministero. (Fattispecie nella quale dal verbale di sequestro  della polizia giudiziaria non risultava l’identità del personale che aveva provveduto a tradurre  l’atto nella lingua conosciuta dall’indagato alloglotta).   248 È legittimo il decreto del pubblico ministero di convalida del sequestro probatorio motivato  mediante rinvio per relationem al contenuto del verbale di polizia giudiziaria la cui copia sia stata  consegnata all’indagato, non rilevando la mancata allegazione dello stesso alla copia del decreto di  convalida notificata all’indagato: così Cass., Sez. III, 16.3.2010, Di Serio, CED, 2010/247620 (fattispecie di convalida di sequestro di manufatti abusivi motivata con rinvio ai verbali della polizia  giudiziaria compiutamente descrittivi delle imputazioni, dei fatti, delle condotte penalmente rilevanti e delle concrete finalità probatorie che avevano reso necessario il sequestro).   249 G. Ichino, L’attività di polizia giudiziaria, 201; A. Scaglione, L’attività ad iniziativa,  167; L. Lupària, Attività d’indagine, 229.     Le indagini di polizia giudiziaria 221   La persona nei cui confronti vengono svolte le indagini e il suo difensore, la  persona alla quale le cose sono state sequestrate e quella che avrebbe diritto alla  loro restituzione possono proporre richiesta di riesame ex art. 324 (art. 355  comma 3) contro il decreto di convalida, che non sospende, tuttavia, l’esecuzione del provvedimento (art. 355 comma 4) 250.   5. L’attività preventiva: in particolare, il sequestro ex art. 321 comma 3-bis.   Come espressamente prescritto dall’art. 55, tra le funzioni di polizia giudiziaria rientra anche quella preordinata a impedire che i reati «vengano portati a  conseguenze ulteriori». Espressione tipica di quest’attività, a carattere preventivo, è l’autonoma fattispecie di sequestro disciplinata dall’art. 321 comma 3-bis,  introdotto dall’art. 15 d.lgs. 14.1.1991, n. 12.   Si tratta di una sorta di “fermo reale”, modellato sulla falsariga dell’archetipo  previsto dall’art. 384. In particolare, nel corso delle indagini preliminari, quando  vi sia il pericolo che «la libera disponibilità di una cosa pertinente al reato possa  aggravare o protrarre le conseguenze del reato ovvero agevolare la commissione di altri reati» e, per la situazione di urgenza, non sia possibile attendere il  provvedimento del giudice, il sequestro preventivo può essere disposto, con decreto motivato, dal pubblico ministero e, prima del suo intervento, vi provvedono gli ufficiali di polizia giudiziaria (mai gli agenti). In quest’ultimo caso, il  verbale va trasmesso, entro le quarantotto ore successive, al pubblico ministero  del luogo in cui il sequestro è stato eseguito. A sua volta, il pubblico ministero,  «se non dispone la restituzione delle cose sequestrate», richiede al giudice per  le indagini preliminari «la convalida e l’emissione del decreto» entro quarantotto ore dalla ricezione del verbale. Tale richiesta non necessita di formule  prestabilite, essendo sufficiente che da essa emerga la chiara volontà in tal senso  del pubblico ministero 251. Il comma 3-ter dello stesso articolo sanziona, poi, con  la caducazione del sequestro l’inosservanza dei termini suindicati. La perdita di  efficacia si produce anche nell’ipotesi in cui il giudice non emetta l’ordinanza di  convalida entro dieci giorni dalla ricezione della richiesta 252. L’inosservanza dei                               250 Per un approfondimento in tema v. R. Adorno, Il riesame, 55 ss.  251 La richiesta di convalida del sequestro e di contestuale emissione del decreto può essere   proposta dal pubblico ministero anche in modo “implicito”, mediante la tempestiva trasmissione degli atti al giudice per le indagini preliminari per l’emissione dei relativi provvedimenti:  Cass., Sez. III, 25.11.2009, CED, 2009/245894 (nella specie, il pubblico ministero si era limitato a trasmettere al giudice per le indagini preliminari, «per l’ulteriore corso», gli atti relativi  al sequestro d’urgenza eseguito dalla polizia giudiziaria).   252 La mancata tempestiva notifica all’interessato dell’ordinanza di convalida non è sanzionata con la nullità, conseguendone unicamente l’effetto del differimento della decorrenza del  termine di impugnazione: Cass., Sez. III, 12.12.2008, Benassi, CED, 2008/242519.     222 Elga Turco   predetti termini, tuttavia, non preclude al giudice il potere di imporre ugualmente  il vincolo reale 253.   La naturale provvisorietà del sequestro di urgenza eseguito dalla polizia  giudiziaria (o disposto dal pubblico ministero), la cui efficacia ablatoria è destinata a risolversi in tempi brevissimi o a confluire in quella propria del decreto di sequestro emesso dal giudice, ha indotto il legislatore a escludere la proponibilità  del riesame, tramite la specificazione che tale rimedio è esperibile soltanto avverso il «decreto di sequestro emesso dal giudice». D’altronde, anche l’appello non  è consentito: nel raggio applicativo dell’art. 322-bis rientrano solo le «ordinanze»  in materia di sequestro preventivo e il «decreto di revoca del sequestro» emesso  dal pubblico ministero 254.   6. L’assistenza difensiva nel corso dell’attività “a sorpresa” a iniziativa della polizia giudiziaria.   Alle perquisizioni personali o locali (art. 352), agli accertamenti e ai rilievi  urgenti sullo stato dei luoghi, delle cose e delle persone (art. 354), al sequestro  del corpo del reato e delle cose ad esso pertinenti (art. 354) nonché all’immediata apertura dei plichi sigillati autorizzata dal pubblico ministero (art. 353  comma 2), il difensore della persona sottoposta alle indagini ha facoltà di assistere, senza, tuttavia, diritto di essere preventivamente avvisato, secondo quanto  espressamente sancito nell’art. 356 255. L’affievolimento del diritto di difesa trova  giustificazione nel fatto che l’efficacia degli atti in questione si fonda sul fattore  “sorpresa”, che risulterebbe vanificato da un congruo preavviso dato al difensore 256. Appare evidente come la mancanza del preavviso fa sì che la presenza del  difensore resti sostanzialmente affidata all’intuito dello stesso o al puro caso 257.                               253 Sicché è ben possibile che il giudice, pur negando la convalida, disponga autonomamen te il sequestro con efficacia ex nunc: Cass., Sez. III, 11.2.2009, Bianchi, CED, 2009/243249.  254 In arg. v. R. Adorno, Il riesame, 60 s.  255 V. Cass., Sez. IV, 6.12.2013, Zanutto, cit., in tema di alcoltest.  256 E. Aprile, Le indagini preliminari, 258; C. Fanuele, Dati genetici, 86; F. Giunchedi, Gli   accertamenti tecnici, 55; R. Sanlorenzo, Art. 356, 150. Per i rilievi tecnici espletati dalla polizia giudiziaria di propria iniziativa, v. Cass., Sez. I, 5.12.1994, Rizzo, CED, 1994/200239;  Cass., Sez. I, 14.3.1990, Duraccio, CED, 1990/183647; per gli accertamenti urgenti, cfr. Cass.,  Sez. I, 14.10.1999, Pupillo, CED, 1999/214705; Cass., Sez. I, 26.6.1998, Cappellini, CED,  1998/211278; Cass., Sez. I, 9.6.1995, Bonaccorsi, CED, 1995/202910; Cass., Sez. I, 13.12.1993,  Costantini, CED, 1993/197468; v. anche Cass., Sez. III, 6.10.2010, Tummolo, CED, 2010/248566,  la quale precisa che il compimento da parte della polizia giudiziaria, mediante l’ausilio di  esperti, di atti od operazioni che richiedono specifiche competenze tecniche non si sostanzia in  una consulenza tecnica, sicché non è richiesto il previo avviso al difensore.    257 P. Paulesu, Art. 356, 4276.     Le indagini di polizia giudiziaria 223   A sua volta, l’art. 114 disp. att. impone alla polizia giudiziaria che procede al  compimento degli atti indicati nell’art. 356 unicamente l’obbligo di avvertire  l’indagato, «se presente», che ha la facoltà di farsi assistere da un difensore  di fiducia 258. Dalla formulazione della disposizione si evince che la polizia giudiziaria è abilitata a compiere l’operazione senza attendere l’arrivo dell’indagato 259  o del difensore (che abbia comunque avuto notizia dell’atto e intenda parteciparvi) 260 e non è obbligata a designare un difensore d’ufficio se l’indagato decida di  non avvalersi di quello di fiducia 261.   L’inosservanza dell’art. 114 disp. att., incidendo sull’assistenza difensiva dell’indagato, determina una nullità di ordine generale a regime intermedio 262 che,  inerendo alla fase delle indagini preliminari, deve essere eccepita prima della deliberazione della sentenza di primo grado 263 (art. 180), previo assolvimento dell’onere di cui all’art. 182 comma 2 264.                               258 Secondo un orientamento giurisprudenziale, non sarebbe necessario l’uso di formule sacramentali, purché l’avviso risulti idoneo a raggiungere lo scopo: Cass., Sez. III, 1.4.2016,  Palma, CED, 266825; Cass., Sez. III, 17.1.2012, Balestra, CED, 2012/252034; Cass., Sez. VI,  23.10.1992, Torcaso, CED, 1992/192918; tuttavia, la mancata documentazione dell’avviso in  discorso non può essere sostituita dall’avvertimento rivolto all’inquisito al momento dell’arresto circa la facoltà di farsi assistere da un difensore di fiducia: Cass., Sez. VI, 9.12.1993, Severini, CED, 1993/198239; si è, peraltro, sostenuto che l’avviso non sarebbe necessario nel caso  di perquisizione effettuata dalla polizia giudiziaria nella flagranza di reato; resterebbe, comunque, salva la facoltà del difensore di assistervi: Cass., Sez. VI, 22.5.1995, Mazzanti, CED,  1995/202590; precisa Cass., Sez. III, 30.1.2015, Marchetti e altro, CED, 2015/262518, come il  processo verbale di constatazione redatto dal personale della Agenzia delle Entrate, per la sua  natura di atto amministrativo extraprocessuale, non presuppone l’obbligo di avvisare il soggetto sottoposto a verifica fiscale della facoltà di farsi assistere da un difensore di fiducia.   259 F. La Marca, Art. 114, 405.  260 Cass., Sez. VI, 23.10.1992, Torcaso, cit.  261 G. Amato, M. D’Andria, Organizzazione e funzioni della polizia, 126; analogamente, in   giurisprudenza, Cass., Sez. IV, 20.9.2006, Gharbi, in Guida dir., 2006, fasc. 45, 60; Cass., Sez.  I, 13.10.1992, Ritrecina, CED, 1992/191920.   262 Non produce, invece, alcuna nullità la mancata partecipazione dell’interprete all’atto  compiuto dalla polizia giudiziaria (nella specie, perquisizione) riguardante lo straniero che non  conosca la lingua italiana: Cass., Sez. III, 24.6.2009, Olichey, CED, 2009/244243 (che ha precisato come tale assenza influisce esclusivamente sulla decorrenza iniziale del termine per  l’impugnazione dell’eventuale successiva misura cautelare, dovendo l’imputato rendersi conto,  a tali fini, dell’atto compiuto e dei conseguenti diritti di difesa).   263 Cass., Sez. Un., 29.1.2015, p.g. in proc. Bianchi, cit.; Cass., Sez. IV, 2.12.2009, Onolfo,  CED, 2009/245799; Cass., Sez. I, 2.4.2003, Annibaldi, in Cass. pen., 2005, 920; Cass., Sez. V,  7.7.1999, Dolce, CED, 1999/214466.   264 Secondo la citata disposizione, «quando la parte vi assiste, la nullità di un atto deve essere  eccepita prima del suo compimento ovvero, se ciò non è possibile, immediatamente dopo».   In giurisprudenza cfr. Cass., Sez. IV, 11.10.2012, Tedeschi, CED, 2012/254959; Cass.,  Sez. III, 28.3.2012, Rispo, CED, 2012/252397; Cass., Sez. IV, 19.9.2012, Avventuroso, cit.;  Cass., Sez. III, 13.4.2011, Gulino, CED, 2011/250382; Cass., Sez. I, 18.9.2006, Bradaschia,     224 Elga Turco   È controverso se l’art. 114 disp. att. possa trova applicazione anche nel caso di  sequestro preventivo d’urgenza eseguito dalla polizia giudiziaria ai sensi dell’art. 321 comma 3-bis. Secondo una parte della giurisprudenza di legittimità, il  silenzio del legislatore sul punto dovrebbe indurre a optare per la soluzione negativa 265; in senso opposto si rileva come il mancato richiamo di tale norma nell’art.  356 è presumibilmente dovuto al fatto che il sequestro preventivo, originariamente – prima, cioè, che il d.lgs. n. 12/1991 innestasse nell’art. 321 il comma 3-bis –  era prerogativa esclusiva del giudice 266. Recentemente, le Sezioni Unite 267 hanno  aderito alla prima impostazione chiarendo che l’avviso ex art. 114 disp. att. è stato  previsto soltanto in relazione agli atti di cui all’art. 356 in considerazione della  vocazione probatoria di questi ultimi e della conseguente necessità di controllo  della regolarità dell’operato della polizia giudiziaria.                              CED, 2006/236007; v. anche Cass., Sez. II, 11.3.2008, Rizzi, in Riv. pen., 2009, 90, la quale,  con riferimento al profilo dell’assistenza difensiva in occasione dell’effettuazione dell’alcoltest, ha precisato che l’obbligo di dare l’avviso ex art. 114 disp. att. al conducente non ricorre  qualora l’accertamento venga eseguito “in via esplorativa”, trattandosi, in tal caso, di una attività di polizia amministrativa, mentre sussiste nell’eventualità in cui la polizia, al momento  dell’accertamento, ritenga già di poter desumere lo stato di alterazione del conducente da altri  elementi sintomatici. Precisa Cass., Sez. IV, 9.7.2013, Belloni, CED, 2013/257191, in tema di  guida in stato di ebbrezza, come l’omesso avviso all’indagato – da parte della polizia giudiziaria che proceda all’alcooltest – della facoltà di farsi assistere da un difensore di fiducia determina una nullità a regime intermedio, la quale, ove eccepita tardivamente dalla parte, può essere rilevata d’ufficio dal giudice nei termini di cui all’art. 180.   Una parte della giurisprudenza di legittimità, posto che con la formula «prima del compimento dell’atto o immediatamente dopo» di cui all’art. 182 comma 2 deve intendersi che la  nullità deve essere eccepita dal difensore subito dopo la sua nomina, ovvero entro il termine di  cinque giorni che l’art. 366 concede a quest’ultimo per l’esame degli atti (Cass., Sez. III,  28.3.2012, Rispo, cit.; Cass., Sez. III, 13.4.2011, Gulino, cit.; Cass., Sez. II, 23.3.2011, Mbaye,  CED, 2011/250046), esclude la possibilità di sollevare la relativa eccezione in sede di riesame:  Cass., Sez. II, 12.4.2011, Syll Mouhamadou, CED, 2011/250191; Cass., Sez. IV, 14.3.2008,  Alberti, CED, 2008/239737; contra Cass., Sez. V, 9.2.2012, Masella, CED, 2012/252171;  Cass., Sez. III, 25.10.2005, Arcidiaco, CED, 2005/234041.   265 Cass., Sez. III, 29.4.2015, Generosi, CED, 2015/263990; Cass., Sez. I, 4.5.2012, Bellinvia, CED, 2012/253082; Cass., Sez. IV, 7.7.2010, Marchi, CED, 2010/248443; Cass., Sez. IV,  16.7.2009, Olivieri, CED, 2009/245778. Recentemente, v. anche Cass., Sez. III, 19.2.2015,  Cavallaro e altri, CED, 2015/262862, ad avviso della quale l’obbligo di dare avviso all’indagato della facoltà di farsi assistere da un difensore di fiducia, previsto dagli artt. 356 e 364 e  114 disp. att. per il sequestro probatorio, non trova applicazione nella diversa ipotesi di sequestro preventivo, poiché mentre il primo è atto di indagine del pubblico ministero o della polizia  giudiziaria, per il quale, al momento della sua esecuzione, è necessario l’eventuale presidio  della garanzia difensiva, il secondo ha natura di misura cautelare finalizzata ad evitare che la  libera disponibilità del bene possa protrarre o aggravare le conseguenze del reato o determinare  la commissione di altri reati ed è atto disposto dal giudice quale soggetto processuale neutrale.   266 Cass., Sez. III, 4.4.2012, Giarletta, CED, 2012/253569; Cass., Sez. III, 27.4.2005, Fazzio, CED, 2005/232244.   267 Cass., Sez. Un., 29.01.2016, Giudici, CED, 2016/266335.     Le indagini di polizia giudiziaria 225   Tutte le attività a sorpresa indicate nell’art. 356 sono coperte dalla garanzia  che l’art. 366 riserva agli «atti cui ha diritto di assistere il difensore» 268: i relativi verbali devono essere depositati nella segreteria del pubblico ministero entro  il terzo giorno successivo al loro compimento, con facoltà per il difensore 269 di  esaminarli e di estrarne copia nei cinque giorni successivi 270; il difensore ha,  poi, la facoltà di esaminare le cose sequestrate nel luogo in cui esse si trovano e,  se si tratta di documenti, di estrarne copia.   D’altronde, la tesi contraria 271, che lascia fuori dall’orbita applicativa dell’art.  366 gli atti compiuti dalla polizia giudiziaria diversi dalle sommarie informazioni  rese dall’indagato, facendo leva sulla differente terminologia impiegata negli artt.  356 e 366 – il primo si riferisce agli atti cui il difensore ha la «facoltà» di assistere, mentre il secondo agli atti cui il difensore ha il «diritto» di assistere –, non  convince affatto: l’art. 365 – in tema di atti a sorpresa del pubblico ministero –,  usando indifferentemente nel testo e nella rubrica i due termini «facoltà» e «diritto» conferma il carattere sinonimico delle due espressioni 272.                               268 Così anche G. Salvi, Art. 366, 421; M. Bordieri, Sull’omesso avviso, 1007.   269 Al quale è immediatamente notificato l’avviso di deposito.  270 Il termine decorre dal ricevimento della notificazione.  271 Sostenuta da G. Ichino, L’attività di polizia giudiziaria, 209.  272 M. Bordieri, Sull’omesso avviso, 1007.  Opinioni contrastanti si registrano in ordine alle conseguenze ricollegabili all’eventuale   omesso avviso al difensore del deposito del verbale relativo all’accertamento alcolimetrico.  Secondo un orientamento più risalente, il c.d. alcoltest rientrerebbe nella categoria degli atti  urgenti ed indifferibili di cui all’art. 354 comma 3, e l’eventuale omesso avviso del deposito  del relativo verbale ai sensi dell’art. 366 integrerebbe una ipotesi di nullità relativa: Cass., Sez.  I, 22.2.1996, Maccari, in Giust. pen., 1997, III, 104; secondo una diversa impostazione, alla  quale sembra aderire la giurisprudenza più recente, l’omissione in discorso darebbe luogo ad  una mera irregolarità: Cass., Sez. IV, 2.12.2010, Cinciripini, CED, 2010/249941; Cass., Sez.  IV, 1510.2009, Tamburini, CED, 2009/246418; Cass., Sez. IV, 8.4.2008, Castelli, CED,  2008/240296. Sul punto v. anche Cass., Sez. IV, 5.3.2008, Ardolino, CED, 2008/239538, che  ha dichiarato manifestamente infondata l’eccezione di illegittimità costituzionale dell’art. 366,  sollevata con riferimento agli artt. 24 e 111 Cost., nella parte in cui non specifica sufficientemente le prerogative del difensore dell’imputato in riferimento all’omesso deposito dei verbali  concernenti gli accertamenti urgenti svolti dalla polizia giudiziaria ovvero all’omessa notificazione allo stesso difensore del relativo avviso, «giacché la mancata previsione di una nullità  per tali omissioni costituisce il ragionevole contemperamento tra il diritto di difesa, adeguatamente garantito dalla previsione della sanzione processuale per il mancato avviso all’indagato  al momento dell’accertamento della facoltà di farsi assistere da un difensore, e l’esigenza di  non disperdere ciò che è stato acquisito in condizioni di urgenza ed indifferibilità dalla polizia  giudiziaria». Infine, è stato precisato che gli scontrini contenenti l’esito dell’esame alcolimetrico sono atti irripetibili, di natura documentale – sebbene siano formati nel corso di attività di  polizia giudiziaria – e, dunque, possono essere legittimamente prodotti in giudizio: Cass., Sez.  I, 19.12.2005, Canciani, in Arch. nuova proc. pen., 2007, 235.      226 Elga Turco   7. La documentazione delle attività di polizia giudiziaria e la relativa utilizzazione processuale.   Tutti gli atti di indagine compiuti dagli agenti e dagli ufficiali di polizia giudiziaria devono essere documentati: «ogni atto deve lasciare una traccia scritta» 273, così  da garantire la genuinità, il rispetto dei diritti della persona coinvolta e, non ultimo,  il controllo dell’autorità giudiziaria sull’operato investigativo della polizia 274.   In attuazione della legge delega 16 febbraio 1987, n. 81, che, ai punti 31 e 33,  lascia libera la polizia giudiziaria di scegliere la forma di documentazione ritenuta  più appropriata e le impone l’uso del verbale unicamente in alcuni particolari casi,  l’art. 357, al comma 1, stabilisce, con un precetto di carattere generale, che la polizia giudiziaria «annota, secondo le modalità ritenute idonee ai fini delle indagini, anche sommariamente, tutte le attività svolte, comprese quelle dirette all’individuazione delle fonti di prova», mentre, al comma 2, indica in maniera analitica i casi in cui essa è obbligata a redigere il verbale.   L’annotazione costituisce, dunque, il mezzo di documentazione ordinaria  degli atti di indagine della polizia giudiziaria 275: contrassegnata da un’assoluta  libertà di forma e contenuto, rappresenta una sorta di promemoria 276 del lavoro  svolto, che va messo a disposizione del pubblico ministero (comma 4) e inserito  nel fascicolo di quest’ultimo 277. Una sua copia è conservata presso l’ufficio di polizia (art. 115 comma 2 disp. att.).   Quanto alla forma, il riferimento alle «modalità ritenute idonee ai fini delle  indagini» consente agli organi di polizia di adeguarsi alle novità tecnologiche 278:  oltre al tradizionale supporto cartaceo, potranno, pertanto, essere utilizzati anche  supporti informatici, fonici, digitali, ecc. 279.   Sotto il profilo del contenuto, un’unica disposizione, confinata tra le norme di  attuazione (l’art. 115 disp. att.), si limita ad esigere l’indicazione dell’ufficiale o  dell’agente di polizia che ha compiuto l’atto di indagine, il giorno, l’ora e il luogo                               273 A. Morgigni, L’attività della polizia giudiziaria, 192.  274 A. Scaglione, L’attività ad iniziativa, 187.  275 L’annotazione si distingue dalla relazione di servizio, che svolge una funzione informativa   tutt’interna all’ufficio della polizia giudiziaria: dunque, più che essere una formalità documentativa legata alla realizzazione di un atto di indagine, è la via attraverso la quale l’agente o l’ufficiale di polizia giudiziaria relaziona gerarchicamente al proprio ufficio in ordine all’attività compiuta nell’esercizio delle funzioni investigative: in arg. v. L. Lupària, Attività d’indagine, 234.    276 G. Ichino, L’attività di polizia giudiziaria, 214.  277 Ritiene, invece, che le annotazioni redatte dalla polizia giudiziaria confluiscano ab ori gine nel fascicolo per il dibattimento ogni volta in cui le stesse si riferiscano ad una attività irripetibile, Cass., Sez. IV, 29.10.1999, De Stefani, CED, 1999/216688.   278 G. Gagliotta, Gli atti di polizia giudiziaria, 33.  279 L. D’Ambrosio, P.L. Vigna, La pratica, 119.     Le indagini di polizia giudiziaria 227   di esecuzione, l’enunciazione succinta del risultato conseguito; quando si procede  ad assumere dichiarazioni oppure nell’ipotesi in cui la polizia si avvalga dell’ausilio di altre persone, vanno annotate anche le generalità e le altre indicazioni  personali funzionali all’identificazione (comma 1); nel caso, poi, di operazioni  under cover, devono essere indicate, altresì, le generalità di copertura utilizzate  dalla polizia nel corso delle attività medesime (comma 1-bis).   Per gli atti fissati nel comma 2 dell’art. 357 – denunce, querele e istanze presentate oralmente (lett. a), sommarie informazioni e dichiarazioni spontanee  rese dall’indagato (art. 350) (lett. b), informazioni assunte da persone diverse  dall’indagato (art. 351) (lett. c), perquisizioni (art. 352) e sequestri (art. 354)  (lett. d), accertamenti urgenti (art. 354), operazioni dirette all’acquisizione di  plichi (art. 353) e operazioni funzionali all’identificazione (art. 349) (lett. e), atti  che descrivono fatti e situazioni eventualmente compiuti sino a che il pubblico  ministero non abbia impartito le direttive per lo svolgimento delle indagini (lett. f)  – l’annotazione non è sufficiente, gravando, sulla polizia giudiziaria, l’obbligo di  redigere apposito verbale 280.   Come conferma l’esordio della disposizione – «fermo quanto disposto in relazione a specifiche attività» – l’elenco non è tassativo: altre norme, disseminate  nel codice, impongono la redazione del verbale. In particolare, va utilizzata questa  particolare forma di documentazione qualora la polizia giudiziaria, eseguendo il  primo atto con l’intervento dell’indagato (o imputato) non detenuto, né internato,  lo inviti a dichiarare e a eleggere il domicilio per le notificazioni (art. 161 comma  1); parimenti, il verbale è richiesto in materia di intercettazioni (art. 268 comma  1); esecuzione dell’ordinanza cautelare (art. 293 comma 1); vane ricerche (art.  295 comma 1); arresto o fermo (art. 386).   Diversamente dall’annotazione, forma e contenuto del verbale sono vincolati. In particolare, l’art. 357 comma 3, rinvia alle forme e alle modalità previste  dall’art. 373 – in tema di documentazione degli atti del pubblico ministero – che,  al comma 2, a sua volta, rimanda alle modalità previste nel titolo III del libro II  del codice di rito (artt. 134-142), relativo agli atti del giudice. Dunque, il verbale  può essere redatto con la stenotipia o con un qualsiasi altro strumento meccanico – capace, cioè, di riprodurre i segni grafici della lingua (macchine da scrivere, pc collegato a stampanti, palmari, ecc.) 281 – e, in caso di impossibilità di ricorso a tali mezzi, con la scrittura manuale (art. 134 comma 2).                               280 Le dichiarazioni accusatorie non verbalizzate, ma raccolte dalla polizia giudiziaria in una nota informativa, devono considerarsi acquisite in violazione dei divieti stabiliti dalla legge e ricomprese nell’ipotesi di inutilizzabilità di cui all’art. 191, con conseguente impossibilità che esse fondino l’emissione di una misura cautelare: Cass., Sez. II, 25.1.2012, Barbato, CED, 2012/252104.   Integra il delitto di peculato la condotta dell’ufficiale di polizia giudiziaria che, subito dopo  aver rinvenuto della sostanza stupefacente e senza provvedere alla redazione di formale verbale di sequestro, proceda alla sua distruzione mediante dispersione: Cass., Sez. VI, 25.2.2010,  Freschi, CED, 2010/246735.   281 G. Gagliotta, Gli atti di polizia giudiziaria, 43.     228 Elga Turco   Il verbale – che va redatto contestualmente al compimento dell’atto e, solo se  ricorrono insuperabili circostanze che impediscono la documentazione contestuale, immediatamente dopo (art. 373 comma 3) – può rivestire forma riassuntiva  o integrale 282 (art. 134 comma 2).   Quest’ultima tecnica di documentazione, idonea a riprodurre fedelmente i fatti,  sebbene non imposta, pare preferibile 283: la possibilità che simili verbali possano confluire nel dibattimento impone l’adozione di tutte le cautele necessarie ad assicurare  l’affidabilità del “precedente investigativo” 284. D’altronde, il legislatore, laddove si  accontenti della verbalizzazione in forma riassuntiva, provvede a specificarlo 285.   Quanto al contenuto, il legislatore precisa che nel verbale deve essere menzionato il luogo, l’anno, il mese, il giorno e, quando occorre, l’ora in cui è cominciato e chiuso, le generalità delle persone intervenute, l’indicazione delle cause, se  conosciute, della mancata presenza di coloro che sarebbero dovuti intervenire, la  descrizione di quanto l’ausiliario ha fatto o ha constatato o di quanto è avvenuto  in sua presenza, nonché le dichiarazioni ricevute da lui o da altro pubblico ufficiale che egli assiste (art. 136 comma 1). Per ogni dichiarazione, poi, va indicato se è  stata resa spontaneamente o previa domanda – e, in tale caso, va riprodotta anche  la domanda – e, qualora il dichiarante si sia avvalso dell’autorizzazione a consultare note scritte, ne va fatta menzione (art. 136 comma 2). Scatta la nullità (art.  142) quando vi sia incertezza assoluta sulle persone intervenute 286 ovvero quando  manchi la sottoscrizione del pubblico ufficiale redigente 287.                               282 Cfr. Cass., Sez. I, 1.2.2012, Savese, CED, 2012/252268, ad avviso della quale non dà  luogo a nullità né ad inutilizzabilità, per omessa previsione di legge, la verbalizzazione in forma riassuntiva di un atto – nella specie sommarie informazioni – senza riproduzione fonografica dello stesso.   In tema di guida in stato di ebbrezza, nel caso in cui l’imputato sia stato più volte sottoposto ad alcoltest, per l’inidoneità delle modalità di inspirazione ed espirazione a consentire il  corretto espletamento dell’esame, gli agenti di polizia giudiziaria sono tenuti a verbalizzare,  anche sommariamente, tutte le attività svolte ma non anche a conservare gli scontrini relativi  alle misurazioni ritenute non valide, garantendo la redazione del verbale la piena conoscenza di  quanto da loro operato: Cass., Sez. IV. 3.2.2015, Nania, CED, 2015/263138.   283 Così L. Bresciani, Art. 351, 150.   284 Così M. Ceresa-Gastaldo, Le dichiarazioni spontanee, 172, per quanto concerne, in par ticolare, le dichiarazioni spontanee; sulla stessa linea L. Lupària, Attività d’indagine, 209.  285 Prevedono espressamente la redazione del verbale in forma riassuntiva: l’art. 373 com ma 3, per la documentazione delle attività di indagine del pubblico ministero diverse da quelle  elencate nel comma 1; gli artt. 127 comma 10 e 420 comma 4, rispettivamente, per il verbale  dell’udienza camerale e preliminare; l’art. 559 comma 2, per quello dell’udienza dibattimentale  nel procedimento dinanzi al tribunale in composizione monocratica; l’art. 494 comma 2, per il  verbale di riproduzione delle dichiarazioni spontanee rese in dibattimento dall’imputato.   286 Al contrario, non è causa di nullità né di inutilizzabilità delle dichiarazioni contenute nel  verbale di sommarie informazioni testimoniali l’omessa indicazione delle domande rivolte al  dichiarante dalla polizia giudiziaria: Cass., Sez. III, 24.11.2010, D.R., CED, 2010/249131.    287 Cfr. Cass., Sez. VI, 16.4.2010, Arena, CED, 2010/247771, la quale precisa come sia valido il     Le indagini di polizia giudiziaria 229   Anche il verbale, come l’annotazione – nonché le denunce, le istanze e le querele presentate per iscritto, i referti, il corpo del reato e le cose pertinenti al reato  (art. 357 comma 5) –, una volta redatto, va posto a disposizione del pubblico  ministero (art. 357 comma 4), mentre la copia va trattenuta nel relativo ufficio di  polizia giudiziaria (art. 115 comma 2 disp. att.).   Passando, infine, ad analizzare il valore processuale della documentazione  dell’attività di polizia giudiziaria 288, va detto che tanto le annotazioni quanto i  verbali rivestono una valenza endofasica piena nell’ambito delle indagini preliminari: dunque, sono utilizzabili ai fini dell’adozione di una misura cautelare 289  o di un provvedimento di intercettazione 290, nonché nei riti alternativi che fon                            verbale di arresto indicante i nominativi di tutti gli agenti di polizia giudiziaria che l’hanno eseguito  ma che sia stato redatto e sottoscritto mediante sigle autografe solo da alcuni di essi; v. anche Cass.,  Sez. IV, 11.11.2004, Mastronardi, CED, 2004/231846, nonché Cass., Sez. I, 13.3.2009, Lo Russo,  CED, 2009/233987, per la quale non è affetto da nullità o inutilizzabilità l’atto di individuazione  fotografica nel caso di incompleta verbalizzazione dei criteri di scelta delle fotografie.   288 In arg. v. R. Foffa, Il valore probatorio, 410 s.  289 In tema di dichiarazioni spontanee ex art. 350 comma 7, tra le tante, cfr. Cass., Sez. I,   20.6.2014, Maniglia, CED, 2014/263218; Cass., Sez. VI, 25.5.2010, Bolajraf, CED,  2010/24800; Cass., Sez. VI, 11.7.2006, Adamo, CED, 2006/235135; Cass., Sez. VI 2.12.2004,  Bertoldi, cit.; Cass., Sez. IV, 19.2.2003, Pappalardo, CED, 2003/223873; Cass., Sez. II,  25.5.2000, Papa, cit.; Cass., Sez. I, 13.6.2000, Zoppè, CED, 2000/216179; in generale, sulla  utilizzabilità nelle indagini preliminari delle dichiarazioni spontanee, recentemente, Cass., Sez.  Un., 25.9.2008, Correnti, CED, 2008/241884; in tema di sommarie informazioni ex art. 351,  cfr. Cass., Sez. I, 20.11.2006, Terzi, in Cass. pen., 2008, 686; Cass., Sez. I, 15.4.1999, Greco,  CED, 1999/214030; in tema di videoriprese v. Cass., Sez. IV, 15.5.2008, Taglialatela, CED,  2008/240313; in tema di annotazioni di servizio v. Cass., Sez. I, 20.6.2014, Iacobazzi, CED,  2014/261093; Cass., Sez. V, 6.7.2007, Buttone, CED, 2007/237576. Cfr. anche Cass., Sez. III,  16.3.2010, Osmanovic, CED, 2012/246837, per la quale sono utilizzabili nella fase delle indagini preliminari, ai fini dell’applicazione di una misura cautelare personale, le dichiarazioni  spontanee di un coindagato annotate dalla polizia giudiziaria e riportate nell’informativa di reato, anche se non sottoscritte dall’interessato; Cass., Sez. III, 21.10.2004, Licciardello, CED,  2004/230859, con nota di L. Cecchini, la quale ha precisato che le dichiarazioni rese dalle persone offese alla polizia giudiziaria e documentate in maniera irregolare, in quanto non verbalizzate, ma solo registrate su nastro e annotate ai sensi dell’art. 357 comma 1, possono essere  utilizzate nel procedimento cautelare per la valutazione dei gravi indizi di colpevolezza, dovendo escludersi che esse siano intrinsecamente inutilizzabili, dal momento che sono comunque suscettibili di essere ripetute in dibattimento.    290 Cfr. Cass., Sez. II, 13.12.2000, Paglialunga, CED, 2000/217938, in tema di assunzione  di informazioni ex art. 351; Cass., Sez. V, 6.7.2007, Buttone, cit., in tema di annotazioni di  servizio; Cass., Sez. I, 22.1.2004, Picano, CED, 2004/229398, ad avviso della quale, le dichiarazioni spontanee dell’indagato raccolte dalla polizia giudiziaria, non documentate in verbale  nelle forme di cui all’art. 357 comma 2 e 3, ma soltanto annotate sommariamente in forma libera, possono essere utilizzate erga alios quali indizi nella fase delle indagini preliminari ai  fini dell’autorizzazione dell’intercettazione di conversazioni o comunicazioni telefoniche nell’ambito di un procedimento per delitti di criminalità organizzata, non ricorrendo alcuna ipotesi  di inutilizzabilità generale di cui all’art. 191 ovvero di inutilizzabilità specifica.      230 Elga Turco   dano il proprio patrimonio “probatorio” 291 sulle attività di indagine: giudizio abbreviato 292, patteggiamento, procedimento per decreto.   L’unica eccezione è contemplata nell’art. 350 comma 5: per le notizie e le informazioni assunte dalla persona nei cui confronti vengono svolte le indagini sul  luogo e nell’immediatezza del fatto è vietata qualsiasi forma di utilizzazione, a  meno che – come già evidenziato 293 – il difensore non sia presente e l’indagato  sia in stato di libertà 294.   Nel giudizio, i verbali degli atti originariamente irripetibili (perquisizione,  acquisizione di plichi, accertamenti urgenti e sequestro) sono raccolti nel fascicolo per il dibattimento (art. 431 comma 1 lett. b) 295 e, suscettibili di lettura ex art.  511, sono pienamente utilizzabili per la decisione 296.                               291 Così si esprime L. Lupària, L’attività d’indagine, 236.  292 Per talune applicazioni pratiche in tema di utilizzabilità nel giudizio abbreviato delle an notazioni, v. Cass., Sez. III, 30.4.2015, G., CED, 2015/263884; Cass., Sez. V, 27.9.2013, Fiore  e altri, CED, 2013/259042; Cass., Sez. VI, 6.7.2010, Belforte, CED, 2010/249029; Cass., Sez.  I, 11.5.2010, Guerrisi, CED, 2010/248235; Cass., Sez. VI, 18.3.2009, Severi, CED,  2009/244803; Cass., Sez. I, 6.10.2006, Delussu, CED, 2006/234884; Cass., Sez. I, 3.3.2005,  Baldassarre, CED, 2005/231571. In tema di utilizzabilità nel giudizio abbreviato delle dichiarazioni spontanee, tra le tante, cfr. Cass., Sez. V, 12.6.2014, Fabbri e altro, CED, 2014/262192;  Cass., Sez. V, 16.1.2014, Pagone, CED, 2014/258961; Cass., Sez. VI, 15.12.2011, Bianco,  CED, 2011/252852; Cass., Sez. II, 29.11.2011, Tutrone, CED, 2011/251360; Cass., Sez. VI,  26.10.2011, Labonia, CED, 2011/252279; Cass., Sez. V, 19.1.2010, Avietti, CED, 2010/246865;  Cass., Sez. I, 23.9.2008, Ponte, CED, 2008/241554; Cass., Sez. II, 24.1.2006, Falco, CED,  2006/232994; Cass., Sez. III, 13.10.2004, Iorio, CED, 2004/230754; Cass., Sez. VI, 25.5.2004,  D’Alise, CED, 2004/229457; Cass., Sez. I, 2.12.2003, Rainard, CED, 2003/226674; Cass.,  Sez, II, 19.9.2003, Busà, CED, 22003/27037; v., anche, Cass., Sez. V, 16.1.2014, Pagone,  CED, 2014/258960; Cass., Sez. IV, 4.12.2013, Mastino, CED, 2013/258216, nonché Cass.,  Sez. V, 20.2.2013, p.g., p.c. e Cecchetti, CED, 2013/256236, per l’utilizzabilità, nel giudizio  abbreviato, delle dichiarazioni rese spontaneamente alla polizia giudiziaria da soggetto che non  abbia ancora formalmente assunto la qualità di indagato. Cfr., altresì, Cass., Sez. III, 20.1.2010, Capozzi, CED, 2010/246590, ad avviso della quale le dichiarazioni rese dall’indagato in assenza  del difensore, alla cui assistenza l’indagato stesso abbia rinunciato, sono utilizzabili in sede di  giudizio abbreviato nei confronti dei coimputati, in quanto qualificabili come dichiarazioni  spontanee, sottratte alle regole generali per l’interrogatorio previste dall’art. 64.    293 V. supra, 3.2.  294 Quanto all’impossibilità di qualsiasi impiego processuale delle dichiarazioni spontanee   ex art. 350 comma 7 rese dall’indagato senza la presenza del difensore, si rinvia alle considerazioni svolte nel § 3.2.   295 I verbali di sopralluogo e di osservazione, con le riprese fotografiche connesse, in quanto riproducenti fatti e persone individuati in situazioni soggette a mutamento costituiscono atti irripetibili  ai sensi e per gli effetti di cui all’art. 431 lett. b: Cass., Sez. Un., 28.10.1998, Barbagallo, CED,  1998/212758. Nell’occasione la Corte ha precisato che l’irripetibilità deriva dall’impossibilità di  riprodurre al dibattimento la situazione percepita e rappresentata in un determinato contesto temporale, spaziale e modale non rinnovabile, la quale verrebbe altrimenti dispersa ai fini probatori.   296 Cass., Sez. III, 16.4.2008, Giordano, CED, 2008/240543, che precisa, in tema di letture     Le indagini di polizia giudiziaria 231   Quanto agli atti ripetibili: il verbale delle sommarie informazioni della persona nei cui confronti vengono svolte le indagini è utilizzabile ai fini delle contestazioni (art. 503 comma 3) e, ai fini probatori, in virtù di un accordo tra le  parti (artt. 431 comma 2 e 493 comma 3) 297 o per una sopravvenuta e non prevedibile impossibilità di ripetizione (artt. 512 e 513 comma 2 secondo periodo) 298.   Il verbale delle dichiarazioni spontanee può essere utilizzato in dibattimento  solo al fine di valutare la credibilità della persona esaminata, ai sensi dell’art. 503  comma 3 (art. 350 comma 7) 299.   Il verbale delle altre sommarie informazioni ex art. 351, oltre ad essere utilizzabile 300 per le contestazioni (art. 500), può fondare la decisione nei casi di  accordo tra le parti (artt. 431 comma 2, 493 comma 3 e 500 comma 7), sopravvenuta e non prevedibile impossibilità di ripetizione (art. 512) 301, provata condotta                               consentite in dibattimento, come il verbale di sequestro compiuto dalla polizia giudiziaria sia  utilizzabile senza il preventivo esame del verbalizzante, in quanto si tratta d’atto non ripetibile  raccolto nel fascicolo per il dibattimento; Cass., Sez. Un., 17.6.2006, Greco, in Dir. pen. proc.,  2007, 1476, con nota di F. Cerqua, che, dirimendo un contrasto interpretativo sorto in merito  alla possibilità di inquadrare nella categoria degli atti irripetibili le relazioni di servizio che riproducono attività di constatazione ed osservazione effettuate dalla polizia giudiziaria, ha optato per la soluzione negativa.   297 Precisa Cass., Sez. IV, 12.5.2015, Di Stefano, CED, 2015/263874, come la relazione di  servizio della polizia giudiziaria non sia atto irripetibile e, come tale, non può essere acquisita  al fascicolo per il dibattimento senza il consenso, sia pure tacito, delle parti.   298 Cass., Sez. III, 5.11.2009, P., CED, 2009/246017, ad avviso della quale dà luogo ad una  situazione di sopravvenuta impossibilità di ripetizione, con conseguente ammissibilità della  lettura della dichiarazione predibattimentale, il grave pericolo per l’incolumità fisica o psichica  di un teste, non prevedibile al momento della sua assunzione quale persona informata sui fatti.   299 L’inutilizzabilità dibattimentale delle spontanee dichiarazioni rese dall’indagato alla polizia giudiziaria riguarda le sole affermazioni inerenti al fatto già costituente oggetto delle indagini e non si estende alle dichiarazioni il cui compimento potrebbe dar luogo ad un reato diverso da quello oggetto dell’indagine già avviata: Cass., Sez. VI, 8.5.2009, Ricciardi, CED,  2009/243846. Nello stesso senso, Cass., Sez. VI, 15.2.2005, Dragna, CED, 2005/231838;  Cass., Sez. VI, 12.2.2004, Torri, CED, 2004/229342. Evidenzia Cass., Sez. V, 1.12.2011, Aracri, CED, 2011/251947, come il divieto di utilizzare in sede dibattimentale le dichiarazioni  spontanee della persona sottoposta ad indagine non concerne il caso in cui sussistano fatti storicamente rilevanti, condotte oggettivamente descrivibili – tenute dall’indagato alla presenza di  agenti di polizia giudiziaria – le quali ben possono essere descritte dagli operanti in sede dibattimentale con conseguente utilizzazione in detta sede del risultato di tali indagini. (Nella specie  l’indagato aveva accompagnato gli operanti sul posto in cui erano sotterrate le armi, indicando  agli inquirenti i luoghi in cui scavare con conseguente rinvenimento delle stesse).   300 Le dichiarazioni rese da chi, sin dall’inizio, avrebbe dovuto essere sentito come persona  indagata, a prescindere dalla circostanza che siano state rese spontaneamente ovvero sollecitate, sono inutilizzabili e l’avvenuto inserimento del relativo verbale nel fascicolo del dibattimento non può determinare alcun effetto sanante: Cass., Sez. IV, 26.5.2015, M.R., CED,  2015/263500.   301 V. Cass., Sez. V, 9.2.1996, Spanò, in Dir. pen. proc., 1996, 1458, ad avviso della quale     232 Elga Turco   illecita (art. 500 comma 4) 302, nonché nell’ipotesi in cui si tratti di dichiarazioni  rese in altri procedimenti – se le stesse siano divenute irripetibili o se l’imputato  ne consenta la lettura (art. 238 comma 3 e 4) – o da persona residente all’estero  (art. 512-bis).   7.1. La fonoregistrazione di colloqui “pilotata” dalla polizia giudiziaria e la  testimonianza de relato.  Un ultimo cenno merita la questione relativa alla utilizzabilità della registra zione di conversazioni telefoniche o ambientali effettuata da uno degli interlocutori all’insaputa dell’altro (o degli altri), di intesa con la polizia giudiziaria (c.d.,  “agente segreto attrezzato per il suono”), nel contesto di un procedimento penale già avviato, in assenza di un decreto motivato autorizzativo del giudice per le  indagini preliminari 303.   Non poche sono le oscillazioni giurisprudenziali. In svariate occasioni 304, il  giudice di legittimità ha ricondotto la registrazione fonografica in esame alla categoria delle prove documentali ex art. 234 e, conseguentemente, l’ha ritenuta acquisibile agli atti del fascicolo dibattimentale e utilizzabile in chiave probatoria  anche in assenza di un decreto autorizzativo emesso dall’organo giudiziario. Secondo tali pronunce, nel caso di specie, non è utilizzabile la disciplina di garanzia  prevista per le intercettazioni di conversazioni o comunicazioni, la quale concerne  esclusivamente la “intromissione esterna” dell’autorità in una conversazione telefonica o fra presenti, e non, dunque, i colloqui privati registrati da parte di uno  degli interlocutori, anche laddove la registrazione sia stata da questi effettuata su  richiesta della polizia giudiziaria ovvero questi abbia agito utilizzando materiale  fornito o addirittura appartenente alla polizia, ancorché quest’ultima, o qualsiasi  terzo, possa contemporaneamente ascoltare.   Si tratta di una impostazione che porge il fianco a qualche critica: si realizza,  invero, una occulta (rispetto al soggetto ignaro) attività di captazione di una conversazione ad opera della longa manus della polizia giudiziaria, senza alcuna garanzia procedimentale: si consente, cioè, l’acquisizione e l’utilizzazione processuale di un elemento di prova che incide sulla vita privata senza che alla base vi  sia una legge che disciplini compiutamente i limiti di ammissibilità e le condizio                            è utilizzabile, mediante lettura ex art. 512, il verbale delle dichiarazioni anteriormente rese da  un prossimo congiunto che, in dibattimento, si avvalga della facoltà di non rispondere ai sensi  dell’art. 199.    302 Per una recente applicazione cfr., Cass., Sez. II, 19.5.2010, Solito, CED, 2010/247848.  303 Per un approfondimento della questione v., volendo, E. Turco, La registrazione di col loqui, 3093 s.  304 Cfr. Cass., Sez. IV, 4.10.2007, Picillo, CED, 2007/237789; Cass., Sez. VI, 9.6.2005,   Dottino, in Guida dir., 2005, fasc. 39, 99; Cass., Sez. II, 5.11.2002, Modelfino, in Arch. nuova  proc. pen., 2005, 80; Cass., Sez. VI, 26.3.1997, Mariniello, CED, 1997/208127; Cass., Sez. IV,  9.7.1996, Cannella, CED, 1996/205799.     Le indagini di polizia giudiziaria 233   ni attraverso le quali la pubblica autorità può porre in essere misure di sorveglianza segrete. In altri termini, sussiste una vera e propria intromissione nella sfera di  segretezza e libertà delle comunicazioni costituzionalmente presidiata e, pertanto,  si realizza un surrettizio aggiramento delle regole che impongono strumenti tipici  per comprimere simile diritto.   D’altro canto, se è vero che le Sezioni Unite 305 hanno espressamente affermato  il principio secondo cui la registrazione fonografica di conversazioni o comunicazioni realizzata, anche clandestinamente, da soggetto partecipe di dette comunicazioni, o comunque autorizzato ad assistervi, costituisce prova documentale secondo la disciplina dell’art. 234, è pur vero che il dictum nomofilattico citato risulta  implicitamente superato dalla successiva pronuncia, sempre a Sezioni Unite 306,  ove è scandito, in modo chiaro e persuasivo, il principio, di carattere generale –  già affermato nella Relazione al progetto preliminare del codice di rito – secondo  cui le norme ex artt. 234 ss. sono state concepite e formulate con esclusivo riferimento ai documenti “formati fuori dal processo” nel quale si chiede o si  dispone che facciano ingresso, non per quelli “formati all’interno del procedimento”, da parte della polizia giudiziaria, nel corso delle investigazioni: questi ultimi  si spogliano della veste di «documento» e assumono il connotato di «documentazione» dell’attività di indagine espletata.   Il principio su esposto, trasmigrato nella fattispecie in esame, sembra condurre  verso un risultato diametralmente opposto a quello raggiunto dalla giurisprudenza  di legittimità prima citata: la fonoregistrazione effettuata da uno degli interlocutori all’insaputa dell’altro (o degli altri) assume la natura giuridica di «documento», acquisibile al processo ai sensi dell’art. 234, unicamente nell’ipotesi in cui venga effettuata «al di fuori del procedimento»; quando, invece,  venga eseguita “nell’ambito di una attività investigativa” – come nel caso di specie – ci si trova di fronte ad un supporto rappresentativo che, realizzato nel procedimento, per iniziativa degli inquirenti e preordinato ad una funzione probatoria,  mal si presta all’inclusione nella categoria di prove documentali.   Sulla base di tale premessa vanno senz’altro valorizzate le pronunce di legittimità di segno opposto a quelle dinanzi citate che, ritenendo applicabile la disciplina delle intercettazioni nel caso di specie, escludono l’utilizzabilità dei risultati ex art. 271 307: almeno nelle fattispecie in cui la polizia, di intesa con uno  degli interlocutori, capti simultaneamente il contenuto del colloquio attraverso  apparecchiature eventualmente messe a disposizione dalla medesima, la paternità  effettiva della registrazione non può essere ricondotta all’“agente segreto attrezza                             305 Cass., Sez. Un., 28.5.2003, Torcasio, in Cass. pen., 2004, 2098.  306 Cass., Sez. Un., 28.3.2006, Prisco, cit.  307 Cass., Sez. VI, 7.4.2010, Angelini, CED, 2010/247384; Cass., Sez. VI, 6.11.2008, Na politano, CED, 2008/241610; Cass., Sez. I, 7.11.2007, Ditto, CED, 2007/238488; Cass., Sez. I,  23.1.2002, Equino, in Giust. pen., 2003, III, 644; Cass., Sez. VI, 20.11.2000, Finini, in Riv.  pol., 2001, 644; Cass., Sez. V, 11.5.2000, Caputo, in Cass. pen., 2001, 565; Cass., Sez. I,  13.1.1999, Di Cuonzo, CED, 1999/213251.     234 Elga Turco   to per il suono”, bensì alla polizia giudiziaria; se è questa ad emergere come “terzo” in relazione al colloquio registrato, mentre chi esegue l’operazione è un mero  strumento materiale, si realizza indirettamente una intercettazione di conversazioni deprivata del necessario intervento del giudice 308.   Alla medesima conclusione dovrebbe pervenirsi nei casi in cui, pur mancando  l’ascolto diretto, l’autorità investigativa decida i tempi, le modalità, il soggetto  passivo e le domande da rivolgere.   Ma, quand’anche si volesse sottrarre quest’ultima modalità operativa dal perimetro applicativo dell’istituto di cui agli artt. 266 ss.– con la conseguente impossibilità di ricorrere alla sanzione ex art. 271 – soccorrerebbe, in ogni caso, nell’orizzonte interpretativo delineato dalle Sezioni Unite 309, la più generale previsione di cui all’art. 191 comma 1: nella registrazione “pilotata” dalla polizia giudiziaria si incorre necessariamente nell’elusione dei divieti di cui agli artt. 62, 63,  195 comma 4 e 203, non essendo configurabili «gli altri casi» di ammissibilità  della testimonianza de auditu della polizia giudiziaria, identificabili con le ipotesi in cui «le dichiarazioni siano state rese da terzi e percepite al di fuori di uno  specifico contesto procedimentale di acquisizione, in una situazione operativa eccezionale o di straordinaria urgenza e, quindi, al di fuori di un dialogo tra teste e  ufficiale o agente di polizia giudiziaria, ciascuno nella propria qualità» e riconducibili, come esemplificato dal Supremo collegio, alle frasi pronunciate dalla persona offesa o da altri soggetti presenti al fatto, nell’immediatezza dell’episodio  criminoso e alle dichiarazioni percepite nel corso di attività investigative tipiche o  atipiche 310.                               308 In termini analoghi, E. Aprile, F. Spiezia, Le intercettazioni telefoniche, 136; A. Camon,   Le intercettazioni, 42; F. Caprioli, Intercettazioni e registrazioni, 155; G.L. Fabbri, Uso processuale delle registrazioni, 127; C. Marinelli, Intercettazioni processuali, 39; D. Potetti, Note,  1013; C. Di Martino, T. Procaccianti, Le intercettazioni telefoniche, 28-29; M. Scaparone, In  tema di indagini di polizia giudiziaria, 220.   309 Cass., Sez. Un., 28.5.2003, Torcasio, cit.  310 Come ha puntualizzato il Supremo collegio a composizione allargata, il divieto di testi monianza indiretta degli ufficiali ed agenti di polizia giudiziaria, che il comma 4 dell’art. 195  stabilisce con riguardo al contenuto delle dichiarazioni acquisite da testimoni con le modalità  di cui agli artt. 351 e 357 comma 2 lett. a e b, si riferisce tanto alle dichiarazioni che siano state  ritualmente assunte e documentate in applicazione di dette norme, quanto ai casi nei quali la  polizia giudiziaria non abbia provveduto alla redazione del relativo verbale, con ciò eludendo  proprio le modalità di acquisizione prescritte dalle norme medesime. In senso conforme, v.  Cass., Sez. fer., 26.8.2014, Carrelli, CED, 2014/261470; Cass., Sez. VI, 17.3.2010, Giugno,  CED, 2010/246738; Cass., Sez. I, 6.12.2007, Zorzi, CED, 2007/238710. Contra, Cass., Sez. I,  20.6.2014, Maniglia, CED, 2014/263219, secondo la quale la mancata verbalizzazione da parte  delle polizia giudiziaria di dichiarazioni da essa ricevute, in contrasto con quanto prescritto  dall’art. 357, non le rende nulle o inutilizzabili in quanto nessuna sanzione in tal senso è prevista da detta norma, sicché, salvi i limiti di cui all’art. 350, commi 6 e 7, l’agente o l’ufficiale di  polizia giudiziaria può fare relazione del loro contenuto all’autorità giudiziaria e rendere testimonianza de relato; in linea, Cass., Sez. II, 18.10.2012, Andreicik, CED, 2012/254678. Precisa     Le indagini di polizia giudiziaria 235   Infine, anche ipotizzando l’atipicità del procedimento acquisitivo, scatterebbe,  in ogni caso, la specie di invalidità sopra richiamata, assumendo, il supporto contenente la registrazione in questione, i connotati di una “prova incostituzionale”  perché lesiva del diritto alla riservatezza ex art. 2 Cost.: l’art. 191 commina, infatti, l’inutilizzabilità non soltanto per le conoscenze ottenute in violazione d’un divieto fissato nel codice di rito, ma anche per quelle che abbiano infranto una proibizione stabilita dalla Carta fondamentale o, comunque, ricavabile dai precetti ivi  contenuti 311.   Proprio attraverso l’inutilizzabilità “da prova incostituzionale” è possibile coprire i vuoti di disciplina che potrebbero derivare da un procedimento probatorio  atipico lesivo di diritti fondamentali 312.                                  Cass., Sez. II, 21.9.2010, Miele, CED, 2010/248536, come il divieto di testimonianza indiretta  previsto dall’art. 195 comma 4 non si applichi nell’ipotesi in cui il verbalizzante riferisca sulle  attività di indagine svolte da altri ufficiali o agenti di polizia giudiziaria nello stesso contesto  investigativo; cfr. anche Cass., Sez. VI, 29.3.2007, De Marco, CED, 2007/237304, per la quale  non viola il divieto di testimonianza indiretta previsto dall’art. 195 comma 4 e non incorre in  alcuna causa di inutilizzabilità, l’intercettazione ambientale, debitamente autorizzata, nel corso  della quale siano state registrate le dichiarazioni rese confidenzialmente alla polizia giudiziaria  dalla persona offesa di un delitto, la quale si sia rifiutata di deporre, così rendendo impossibile  la formale redazione del verbale delle suddette dichiarazioni (principio affermato, nella specie,  con riguardo alla dedotta inutilizzabilità delle dichiarazioni registrate della persona offesa ai  fini dell’applicazione di una misura cautelare); Cass., Sez. I, 2.11.2005, Signorino, CED, 2005/32399,  per la quale è ammissibile la testimonianza indiretta degli organi di polizia giudiziaria nel caso  in cui le dichiarazioni della persona offesa siano state acquisite in una situazione operativa particolare in cui ricorreva la materiale impossibilità di redazione del verbale dovendo il teste entrare con urgenza in sala operatoria.    311 Nello stesso senso G. Borrelli, Riprese filmate, 2448; A. Camon, Le riprese visive,  1210; A.M. Capitta, Captazioni audiovisive, 2664; L.P. Comoglio, Perquisizione illegittima,  1548; L. Filippi, L’home watching, 97; L. Filippi, Ascolto e trascrizione di telefonate, 1395;  F.M. Grifantini, Inutilizzabilità, 249. L’orientamento che considera direttamente operative le  norme costituzionali è stato fatto proprio in più occasioni tanto dalla Consulta (C. cost.,  8.4.1993, n. 151; C. cost., 6.4.1973, n. 34), quanto dalle Sezioni Unite (Cass., Sez. Un., 23.2.2000,  D’Amuri, in Cass. pen., 2000, 2595; Cass., Sez. Un., 13.7.1998, Gallieri, in Cass. pen., 1999, 465).    312 F.R. Dinacci, L’inutilizzabilità, 215.     236 Elga Turco   Bibliografia   Adorno R., Rapporti tra pubblico ministero e polizia giudiziaria nel prisma dell’art.  109 Cost.: ieri, oggi, domani, in Cass. pen., 2012, 357; Id., Il prelievo coattivo a fini investigativi, in Giur. it., 2010, 1232; Id., Il riesame delle misure cautelari reali, Milano,  2004; Id., Sull’incompatibilità del consulente tecnico nominato dal pubblico ministero ex  art. 359 c.p.p., in Cass. pen., 1997, 2149; Amato G., Polizia giudiziaria, in Il dirittoEncicl. giur., XI, Milano, 2007, 252; Amato G., D’Andria M., Organizzazione e funzioni  della polizia giudiziaria nel nuovo codice di procedura penale, Milano, 1990; Aprati R.,  Notizia di reato, in Spangher G. (a cura di), Trattato di procedura penale, III, Torino,  2009, 1; Aprile E., Spiezia F., Le intercettazioni telefoniche e ambientali. Innovazioni tecnologiche e nuove questioni giuridiche, Milano, 2004; Baccari G.M., Perquisizioni alla  ricerca della notizia di reato: il problema della validità del conseguente sequestro, in  Cass. pen., 1996, 893; Bargis M., Le dichiarazioni di persone imputate in un procedimento connesso, Milano, 1994; Bellantoni G., Sequestro probatorio e processo penale, Piacenza, 2005; Id., Urgenza e perquisizioni, in Ind. pen., 1991, 309; Bordieri M., Sull’omesso avviso al difensore del deposito del verbale dell’alcool-test compiuto dalla p.g. su un  conducente di autoveicolo, in Cass. pen., 2006, 1007; Borrelli G., Riprese filmate nel bagno di un pubblico esercizio e garanzie costituzionali, in Cass. pen., 2001, 2448; Bresciani L., Artt. 347-356, in (a) Chiavario M., II Agg., 126; Bricchetti R., Prelievi del DNA  senza consenso, in Guida dir., 2005, fasc. 33, 63; Camaldo L., La testimonianza dei minori nel processo penale: nuove modalità di assunzione e criteri giurisprudenziali di valutazione, in Ind. pen., 2000, 193; Camon A., Le riprese visive come mezzo di indagine: spunti  per una riflessione sulle prove incostituzionali, in Cass. pen., 1999, 1210; Id., Le intercettazioni nel processo penale, Milano, 1996; Campo O., Interrogatorio dell’imputato, in  Enc. dir., XXII, Milano, 1972, 334; Cantone R., Le modifiche processuali introdotte con il  «decreto antiterrorismo» (D.L. 144/2005 conv. in L. n. 155/05), in Cass. pen., 2005, 2507;  Id., I poteri della polizia giudiziaria prima e dopo l’intervento del pubblico ministero, in  Cass. pen., 2000, 3085; Id., I «sequestri» nel codice di procedura penale, in Arch. nuova  proc. pen., 1996, 3; Capitta A.M., Captazioni audiovisive eseguite nel bagno di un locale  pubblico, in Cass. pen., 2005, 2664; Ead., Legge di ratifica della Convenzione di Lanzarote: le modifiche al codice di procedura penale e alla legge sull’ordinamento penitenziario, in Dir. pen. cont., 5.11.2012; Caprioli F., Indagini preliminari e udienza preliminare,  in (a) Conso G., Grevi V., Bargis M., 494; Id., Nuovi epiloghi della fase investigativa:  procedimento contro ignoti e avviso di conclusione delle indagini preliminari, in Peroni F.  (a cura di), Il processo penale dopo la riforma del giudice unico, Padova, 2000, 245; Id.,  Intercettazioni e registrazioni di colloqui tra persone presenti, in Riv. it. dir. proc. pen.,  1991, 155; Carcano D., Manzione D., Il giusto processo, Milano, 2001; Carli L., Le indagini preliminari nel sistema processuale penale – Accusa e difesa nella ricerca e predisposizione della prova penale, Milano, 20052, 291; Id., La notitia criminis e la sua iscrizione nel registro di cui all’art. 335 c.p.p., in Dir. pen. proc., 1995, 730; Caselli G.C., Art.  350, in (a) Chiavario M., IV, 126; Cassibba F., Investigazioni ed indagini preliminari, in  D. disc. pen., II Agg., Torino, 2004, 509; Cecchini L., Sull’utilizzabilità in sede cautelare  delle dichiarazioni non verbalizzate rese dalla persona offesa alla polizia giudiziaria, in  Giur. it., 2006, 151; Ceresa-Gastaldo M., Le dichiarazioni spontanee dell’indagato alla  polizia giudiziaria, Torino, 2002; Id., Premesse allo studio delle dichiarazioni spontanee  rese alla polizia giudiziaria dalla persona sottoposta alle indagini, in Riv. it. dir. proc.     Le indagini di polizia giudiziaria 237   pen., 2000, 544; Cerqua F., Le Sezioni Unite fissano i criteri per stabilire quando gli atti  investigativi non sono ripetibili, in Dir. pen. proc., 2007, 1476; Cherchi B., Note in tema  di responsabilità disciplinare della polizia giudiziaria, in Cass. pen., 2010, 405; Colangeli  G., Identificazione, in D. disc. pen., VI, Torino, 1992, 65; Comoglio L.P., Perquisizione  illegittima ed inutilizzabilità derivata delle prove acquisite con il susseguente sequestro,  in Cass. pen., 1996, 1547; Compagnini D., Zernar E., Siscaro G., Balistica forense e processo penale, Milano, 1999; Conti G., Art. 55, in Amodio E., Dominioni O., I, 319; (b)  Cordero F.; Corvi P., Informazioni false o reticenti nel corso delle indagini preliminari,  in Riv. it. dir. proc. pen., 2000, 130; Dalia A.A., Il prelievo coattivo di materiale biologico  per l’identificazione dell’indagato e per l’acquisizione di elementi probatori, in Id. (a cura  di), Le nuove norme di contrasto al terrorismo, Milano, 2006, 261; D’Ambrosio L., Vigna  P.L., La pratica di polizia giudiziaria, Padova, 2003; De Cataldo Neuburger L., Scienza e  processo penale: linee guida per l’acquisizione della prova scientifica, Padova, 2010; De  Leo F., Le indagini tecniche di polizia. Un invito al legislatore, in Cass. pen., 1996, 697;  Id., Il pubblico ministero tra completezza investigativa e ricerca dei reati, in Cass. pen.,  1995, 1431; De Martino P., Un’ulteriore riflessione sulla legge n. 172 del 1° ottobre 2012  anche in relazione alla recente direttiva 2012/29/UE, in Dir. pen. cont., 9.1.2013; Di Martino C., Procaccianti T., Le intercettazioni telefoniche, Padova, 2001; Dinacci F.R,  L’inutilizzabilità, in Gaito A., III, 215; Dominioni O., Art. 177, in Amodio E., Dominioni  O., II, 257; Donato F., L’attività investigativa «sottocopertura» nella lotta al narcotraffico, in Riv. giur. polizia, 2011, 2, 15; Dubolino P., Le indagini di polizia giudiziaria nelle  attuali prospettive di intervento legislativo, in Riv. pol., 1999, 633; Fabbri G.L., Uso processuale delle registrazioni di colloqui “tra presenti”, in Foro it., 1987, II, 127; Fanuele  C., Dati genetici e procedimento penale, Padova, 2009; Felicioni P., Accertamenti sulla  persona e processo penale. Il prelievo di materiale biologico, Milano, 2007; Ead., Identificazione personale, in Il diritto-Encicl. giur., VII, Milano, 2007, 229; Ead., Le ispezioni e  le perquisizioni, Milano, 2004; Ferraioli M., Il fermo di polizia giudiziaria per  l’identificazione personale, in Dalia A.A. (a cura di), Le nuove norme di contrasto al terrorismo, Milano, 2006, 235; Ferrua P., L’iniziativa del pubblico ministero nella ricerca  della notitia criminis, in Leg. pen., 1986, 317; Id., Dichiarazioni spontanee dell’indiziato,  nullità dell’interrogatorio di polizia e invalidità derivata, in Cass. pen., 1984, 1979; Id.,  Dichiarazioni spontanee dell’indiziato, nullità dell’interrogatorio di polizia e invalidità  derivata, in Cass. pen., 1984, 1981; Filippi L., Misure urgenti per il contrasto al terrorismo. Le disposizioni processuali, in Dir. pen. proc., 2005, 1218; Id., L’home watching:  documento, prova atipica o prova incostituzionale?, in Dir. pen. proc., 2001, 97; Id.,  Ascolto e trascrizione di telefonate all’inquisito: sommarie informazioni o prova incostituzionale?, in Dir. pen. proc., 2001, 1395; Foffa R., Il valore probatorio dei verbali di polizia giudiziaria, in Danno e responsabilità, 2009, 410; Frigo G., Straniero «cacciato»  senza garanzie, in Guida dir., 2005, fasc. 33, 76; Fumu G., Art. 330, in (a) Chiavario M.,  IV, 45; Gabrielli C., Il prelievo coattivo di campioni biologici nel sistema penale, Torino,  2012; Ead., Il prelievo coattivo a fini peritali, in Giur. it., 2010, 1227; Ead., La decisione  del «prelievo» torna al giudice, in Guida dir., 2009, fasc. 30, 67; Ead., Indagini genetiche  e processo penale: un nodo cruciale ancora irrisolto, in Giur. it., 2008, 2843; Gaeta P.,  Attività di polizia giudiziaria, in Il diritto-Encicl. giur., Milano, 2007, II, 162; Id., Le modifiche alla disciplina delle informazioni assunte dal pubblico ministero e dalla polizia  giudiziaria (artt. 351 e 362 c.p.p.), in Tonini P. (a cura di), Giusto processo. Nuove norme  sulla formazione e valutazione della prova, Padova, 2001, 431; Gagliotta G., Gli atti di  polizia giudiziaria, Piacenza, 2003; Galantini N., Inutilizzabilità (Dir. proc. pen.), in Enc.     238 Elga Turco   dir., Agg., I, Milano, 1997, 690; Gallo S., La polizia giudiziaria nel nuovo codice di procedura penale, Milano, 1990; Garuti G., La nuova fisionomia dell’udienza preliminare, in  Peroni F. (a cura di), Il processo penale dopo la riforma del giudice unico, Padova, 2000,  379; Id., Utilizzabilità delle dichiarazioni integranti il reato di favoreggiamento personale, in Cass. pen., 1996, 36; Giambruno S., Polizia giudiziaria, in D. disc. pen., IX, Torino,  1995, 513; Giordano F.P., Le indagini preliminari. Poteri e limiti del Pubblico Ministero e  della Polizia Giudiziaria, Padova, 2002; Giordano F.P., Indagini: dimezzato il pubblico  ministero, in Guida dir., 2000, fasc. 1, XXXII; Giostra G., Gli importanti meriti e i molti  limiti della nuova disciplina, in Giur. it., 2010, 1217; Giunchedi F., Gli accertamenti tecnici irripetibili (tra prassi devianti e recupero della legalità), Torino, 2009; Grevi V., Le  sommarie informazioni di polizia e la difesa dell’indiziato, Milano, 1980; Grifantini F.M.,  Inutilizzabilità, in D. disc. pen., VII, Torino, 1993, 242; Guariniello R., Il processo penale  nella giurisprudenza della Corte di Cassazione, Torino, 1994; Ichino G., L’attività di polizia giudiziaria, in Aimonetto M.G. (coord. da), Indagini preliminari ed instaurazione del  processo, in Chiavario M., Marzaduri E. (a cura di), Giurisprudenza sistematica di diritto  processuale penale, Torino, 1999, 119; Kostoris R.E., Prelievi biologici coattivi, in  Kostoris R.E., Orlandi R. (a cura di), Contrasto al terrorismo interno e internazionale,  Torino, 2006, 329; Id., I consulenti tecnici nel processo penale, Milano, 1993; La Marca  F., Art. 347, in (a) Chiavario M., IV, 107; La Marca F., Art. 114 disp. att. e coord., in (a)  Chiavario M., Norm compl., I, 403; La Marca F., Sanlorenzo R., Informazioni, in D. disc.  pen., VII, Torino 1993, 24; Lima F., L’attività informativa della polizia giudiziaria nel  nuovo c.p.p., in Cass. pen., 1989, 1873; Lorenzetto E., Le attività urgenti di investigazione  informatica e telematica, in Lupària L. (a cura di), Sistema penale e criminalità informatica, Milano, 2009, 135; Lupària L., Attività d’indagine a iniziativa della polizia giudiziaria, in Spangher G., III, 173; Id., La ratifica della convenzione Cybercrime del consiglio  d’Europa (commento alla l. 18 marzo 2008 n. 48). I profili processuali, in Dir. pen. proc.,  2008, 696; Manzione D., Polizia giudiziaria, in Enc. dir., VI, Agg., Milano, 2002, 857;  Marafioti L., Lupària L. (a cura di), Banca dati del dna e accertamento penale, Milano,  2010; Marandola A., I registri del pubblico ministero, Padova, 2001; Ead., Notizia di reato e indagini preliminari, in Cass. pen., 1999, 3459; Marinelli C., Intercettazioni processuali e nuovi mezzi di ricerca della prova, Torino, 2007; Mendoza R., Perquisizione illegittima e suoi riflessi sul sequestro operato d’iniziativa dalla polizia giudiziaria, in Cass.  pen., 1996, 1937; Morgigni A., L’attività della polizia giudiziaria, Milano, 2002; Orlandi  R., Inchieste preparatorie nei procedimenti di criminalità organizzata: una riedizione  dell’inquisitio generalis?, in Riv. it. dir. proc. pen., 1996, 568; Panzavolta M., Il profilo  dell’istituto, in Giur. it., 2010, 1221; Passacantando G., Rilievi ed accertamenti tecnici  della polizia giudiziaria nel nuovo codice di procedura penale, in Riv. it. med. leg., 1990,  441; Paulesu P., Perquisizioni «sul posto», in Kostoris R.E., Orlandi R. (a cura di), Contrasto al terrorismo interno e internazionale, Torino, 2006, 285; Paulesu P., Artt. 347356, in (b) Giarda A., Spangher G., II, 4215; Perna F., Mezzi atipici di ricerca della prova nell’attività di polizia giudiziaria: videosorveglianza, pedinamento e localizzazione  satellitare, in Riv. pol., 2007, 649; Pisani V., Atti della polizia giudiziaria in Enc. giur.  Treccani, XVI, Agg., Roma, 2008; Pistorelli L., Andreazza G., Legge 1 ottobre 2012, n.  172 (Ratifica ed esecuzione della Convenzione del Consiglio d’Europa per la protezione  dei minori contro lo sfruttamento e l’abuso sessuale, fatta a Lanzarote il 25 ottobre 2007),  in Dir. pen. cont., 22.10.2012; Potetti D., Attività del p.m. diretta all’acquisizione della  notizia di reato e ricerca della prova, in Cass. pen., 1995, 135; Id., Note in tema di uso  investigativo del registratore, in Riv. pen., 1992, 1013; Rafaraci T., Nuove disposizioni in     Le indagini di polizia giudiziaria 239   tema di arresto e di fermo, in Kostoris R.E., Orlandi R. (a cura di), Contrasto al terrorismo interno e internazionale, Torino, 2006, 347; Rombi N., Anonimo, perquisizione, sequestro, in Cass. pen., 1998, 2083; Ross J., Le indagini sotto copertura – Le differenze tra  Italia e Stati Uniti e le condizioni di cooperazione, in Dir. giust., 2006, 11, 61; Salvi G.,  Art. 366, in (a) Chiavario M., IV, 250; Sanlorenzo R., Art. 352-357, in (a) Chiavario M.,  IV, 134; Scaglione A., Le attività investigative speciali della polizia giudiziaria previste  dalla legge 16 marzo 2006, n. 146, in Corso P., Peroni F. (a cura di), Studi in onore di Pisani M., I, Piacenza, 2010, 751; Id., L’attività ad iniziativa della polizia giudiziaria, Torino, 2000; Scalfati A., Gli accertamenti tecnici dell’accusa, in Ind. pen., 1992, 126; Scaparone M., Indagini preliminari e udienza preliminare, in Conso G., Grevi V., Compendio  di procedura penale, Padova, 2000¹, 433; Id., In tema di indagini di polizia giudiziaria  condotte per mezzo di un agente segreto «attrezzato per il suono», in Giur. cost., 1998, II,  220; Scarcella A., Prelievo del DNA e banca dati nazionale, Padova, 2009; Scioli F., La  polizia giudiziaria, Torino, 2009; Id., La polizia giudiziaria: organizzazione, poteri investigativi e cautelari, Torino, 2006; Silvestri P., Le indagini ad iniziativa della polizia giudiziaria, in Aprile E., Silvestri P., Le indagini preliminari e l’archiviazione, Milano, 2011,  172; Tonini P.; Id., Il valore probatorio dei documenti contenenti dichiarazioni scritte, in  Cass. pen., 1990, 2212; Id., L’attuazione del contraddittorio nell’esame di imputati e testimoni, Relazione al Convegno Il contraddittorio fra Costituzione e legge ordinaria, Ferrara, 13-15.10.2000, 1; Tonini P., Felicioni P., Scarcella A., Banca dati nazionale del  DNA e prelievo di materiale biologico, in Dir. pen. proc., 2009, 3; Trevisson Lupacchini  T., Il sequestro a fini probatori tra obbligatorietà dell’azione penale, inutilizzabilità della  prova e diritto di difesa, in Giur. it., 1993, II, 97; Triggiani N., Sui limiti dell’attività di  indagine a iniziativa della polizia giudiziaria dopo l’intervento del p.m., in Cass. pen.,  1997, 447; Turco E., Gli accertamenti urgenti ex art. 354 c.p.p., in Foro it., 2014, V, 28;  Ead., L’identificazione dell’indagato e delle persone informate sui fatti, in Foro it., 2014,  V, 58; Ead., L’attività di indagine della polizia giudiziaria, in Foro it., 2014, V, 215;  Ead., L’attività di informazione della polizia giudiziaria, in Foro it., 2014, V, 233; Ead.,  Le dichiarazioni dell’indagato rese alla polizia giudiziaria, in Foro it., 2014, V, 288;  Ead., La registrazione di colloqui effettuata dall’interlocutore longa manus della polizia  giudiziaria tra intercettazione, prova documentale e prova atipica, in Cass.  pen., 2009,  3093; Ubertis G., Attività investigativa e prelievo di campioni biologici, in Cass. pen.,  2008, 8; Ventura N., Le investigazioni under cover della polizia giudiziaria, Bari, 2008;  Vessichelli M., Sui limiti alla utilizzabilità del sequestro conseguente a una perquisizione  illegittima, in Cass. pen., 1996, 3268; Voena G.P., Attività investigativa ed indagini preliminari, in AA.VV., Le nuove disposizioni sul processo penale, Padova, 1989, 27; Zacché F., Gli effetti della giurisprudenza europea in tema di privilegio contro le autoincriminazioni e diritto al silenzio, in Balsamo A., Kostoris R.E. (a cura di), Giurisprudenza  europea e processo penale italiano, Torino, 2008, 179; Ziccardi G., Manuale breve di informatica giuridica, Milano, 2006.        240 Elga Turco        Capitolo IV Le indagini del pubblico ministero   di Carlo Renoldi   Sommario   1. L’attività di indagine del pubblico ministero. – 2. Atti diretti e atti delegati. – 3. I rapporti tra diversi  uffici del pubblico ministero e il coordinamento investigativo nell’ambito di indagini collegate. – 4. L’attività di coordinamento del procuratore nazionale antimafia e antiterrorismo. – 5. Il coordinamento investigativo nella prospettiva sovranazionale. – 6. La avocazione delle indagini. – 7. Assunzione di informazioni. – 8. Citazioni di persone informate sui fatti. – 9. La presentazione spontanea al pubblico ministero della persona sottoposta a indagini. – 10. L’invito a presentarsi e l’accompagnamento coattivo. – 11.  L’interrogatorio di una persona imputata in un procedimento connesso. – 12. Individuazione di persone e  di cose. – 13. Gli accertamenti tecnici compiuti dal pubblico ministero. – 14. La documentazione degli atti  di indagine del pubblico ministero. – 15. Poteri coercitivi del pubblico ministero. – Bibliografia.   1. L’attività di indagine del pubblico ministero.   L’attività investigativa del pubblico ministero è regolata da un insieme di disposizioni – principalmente ma non esclusivamente 1 collocate nel titolo quinto  del libro quinto del codice di rito (artt. 358-378), dedicato alle indagini preliminari e all’udienza preliminare – le quali ne disciplinano la complessiva configurazione dal momento dell’acquisizione della notitia criminis a quello dell’esercizio  dell’azione penale (o, in alternativa, della richiesta di archiviazione); così concorrendo a delineare un modello processuale caratterizzato, tra i suoi elementi essenziali, proprio dalla centralità del ruolo del pubblico ministero nella fase  delle investigazioni. Tale centralità, giustificata dalla «natura ordinamentale, giu                             1 Compongono l’articolato quadro normativo dell’attività investigativa dell’accusa, infatti, ul teriori disposizioni come, ad es., quelle relative all’attività integrativa d’indagine del pubblico  ministero e del difensore (artt. 430 e 430-bis), nonché le norme che regolano i singoli atti investigativi del pubblico ministero e che trovano una più adeguata collocazione sistematica tra le disposizioni del titolo terzo del codice: dalla perquisizione, cui il pubblico ministero può procedere  personalmente (art. 247 comma 3) alle operazioni di intercettazione di conversazioni o comunicazioni (art. 267 comma 4). Per l’attività di indagine relativa ai reati ministeriali e a quelli indicati  nell’art. 90 Cost., si vedano la legge cost. 16.1.1989, n. 1 e la legge 5.6.1989, n. 219.     242 Carlo Renoldi   diziaria e pubblica […] della funzione» propria del pubblico ministero 2, si declina  in una duplice prospettiva: da un lato con il riconoscimento, in capo all’organo  dell’accusa, della funzione essenziale di direzione della polizia giudiziaria nel  corso delle indagini preliminari; e dall’altro lato, con l’attribuzione, quale soggetto pubblico della giurisdizione 3, del ruolo di garante del legale svolgimento  dell’attività investigativa, anche e soprattutto in chiave di tutela dell’indagato, destinatario di atti incidenti su diritti fondamentali (proprietà, libertà personale, riservatezza, segretezza delle comunicazioni) 4, nei cui confronti il pubblico ministero è chiamato a ricercare, nell’interesse generale, anche gli elementi di indagine a suo favore (v. infra) 5.   La prima di tali disposizioni, contenuta all’art. 358, nel definire, al comma 1,  le finalità cui l’attività di indagine deve essere orientata, richiama l’art. 326, ovvero la norma che finalizza lo svolgimento delle indagini preliminari alle acquisizioni «necessarie per le determinazioni inerenti all’esercizio dell’azione penale», sicché tale esercizio deve avvenire attraverso le risultanze delle indagini e  sulla base, per quanto riguarda il pubblico ministero, delle iniziative investigative  dell’organo dell’accusa consistenti anche in «accertamenti su fatti e circostanze a  favore della persona sottoposta alle indagini» 6.                               2 Così la Rel. prog. prel. c.p.p. 1988, in G.U., 24.10.1988, n. 250, Suppl. ord., n. 2, 90.   3 Cfr. Cass., Sez. fer., 18.8.1992, Buffarato, in Cass. pen., 1994, 337, secondo cui il pubblico   ministero assume, nella fase delle indagini preliminari, non già il ruolo di una parte, seppure pubblica, ma quello di organo di giustizia. V. anche S. Sottani, Il pubblico ministero, 367, secondo cui il  pubblico ministero «diventa parte quando la persona sottoposta ad indagine diventa imputato».   4 Si pensi ai decreti di perquisizione e sequestro e, nei casi di urgenza, di intercettazione,  nonché ai decreti di fermo, e alla richiesta al giudice di convalida degli arresti e dei fermi compiuti dalla polizia giudiziaria.   5 Secondo C. cost., 15.2.1991, n. 88, il ruolo del pubblico ministero «[...] non è quello di  mero accusatore, ma pur sempre di organo di giustizia obbligato a ricercare tutti gli elementi di  prova rilevanti per una giusta decisione [...]»; v. anche C. cost., 26.6.1991, n. 303, secondo cui  la titolarità dell’esercizio dell’azione penale in capo al pubblico ministero non deve essere ritenuta come unicamente finalizzata alla condanna del cittadino, bensì tendente all’accertamento  della verità materiale. Pertanto, l’obbligo gravante sull’accusa di svolgere indagini anche a favore dell’indagato non è diretto a realizzare l’uguaglianza tra accusa e difesa, ma si ricollega  alla spiccata natura pubblicistica dell’organo ed alla funzionalità ad un corretto e razionale  esercizio dell’azione penale (C. cost., 11.4.1997, n. 96).   La tematica è stata sviluppata, a livello sovranazionale, dalla Corte europea dei diritti dell’uomo, la quale ha posto in evidenza come l’accentuazione, in capo al pubblico ministero, delle  funzioni di rappresentante della pubblica accusa e, dunque, del ruolo di parte, non può che comportare la perdita della sua funzione giurisdizionale e del connesso ruolo di garante della legalità  degli atti di indagine incidenti sui diritti fondamentali ai sensi dell’art. 5 § 3 della Conv. eur. dir.  uomo: v. Corte eur. dir. uomo, Gr. Ch., 14.9.2010, Sanoma Utvegers B. V. c. Pays Bas, secondo  cui il controllo sulla legittimità della richiesta di esibizione di documenti, incidente sul diritto alla  libertà di stampa, deve essere attribuito non al pubblico ministero-parte, come tale portatore di un  interesse allo svolgimento delle indagini, ma ad un giudice terzo, indipendente e imparziale.   6 Per un giudizio che pone in essere la a-sistematicità dell’art. 358 cfr. P. Ferrua, Studi sul     Le indagini del pubblico ministero 243   Entro tale perimetro normativo sono racchiuse due fondamentali enunciazioni  di principio.   In primo luogo, quella per cui gli atti compiuti dal pubblico ministero nella  fase delle indagini possono (rectius devono) essere tendenzialmente utilizzati  per le sole valutazioni relative all’eventuale esercizio dell’azione penale. E in  secondo luogo, la previsione che fa obbligo al pubblico ministero di svolgere accertamenti su fatti e circostanze a favore della persona indagata, quale estrinsecazione del più generale principio di completezza delle indagini, il quale impone al pubblico ministero di svolgere tutte le indagini necessarie a consentire una  scelta consapevole in ordine all’eventuale esercizio dell’azione penale 7.   La prima regola, enunciata dall’art. 2 n. 37 della legge di delega del 1987, si è  fin dal principio connotata quale coerente declinazione – propria del modello accusatorio – della tendenziale impermeabilità del dibattimento agli elementi di  prova dichiarativa formati, nelle indagini preliminari, dalla parte pubblica. E  corollario di questa impostazione – che da un lato attribuiva al pubblico ministero  il ruolo di dominus incontrastato della fase delle investigazioni, ma che dall’altro  lato escludeva che gli atti di indagine preliminare assumessero valore probatorio –  era rappresentato dalla atipicità degli atti di indagine del pubblico ministero 8                               processo penale, 43; M. Nobili, Un quarto potere?, 33, secondo il quale la disposizione in  esame delineerebbe una concezione ibrida del pubblico ministero, che sarebbe costretto a svolgere, oltre al suo ruolo di parte, una funzione che con tale ruolo si porrebbe in netto contrasto.   7 Secondo V. Mele, Una norma inutile, 2407, l’art. 358 è indicativo «del ruolo per così dire  mediano che la legge-delega assegnava a quest’organo». Il carattere di norma manifesto dell’art. 358 è affermato da P. Gaeta, Art. 358, 4285.   8 Un esempio significativo di mezzo atipico di ricerca della prova è costituito, oltre dalle ricognizioni informali, dalle videoregistrazioni che secondo la Corte di cassazione sono consentite,  «in ambienti in cui è garantita l’intimità e la riservatezza, non riconducibili alla nozione di domicilio» (come i camerini – c.d. privè – di un locale notturno), previa autorizzazione dell’autorità  giudiziaria e secondo la disciplina dettata dall’art. 189: v. Cass., Sez. Un., 28.3.2006, Prisco,  CED, 2006/234270, secondo cui, invece, nel caso di riprese video di comportamenti eseguite  all’interno del domicilio, esse non possono essere eseguite, in quanto lesive dell’art. 14 Cost., ove  abbiano oggetto «comportamenti non comunicativi», laddove in caso di comportamenti comunicativi potranno essere effettuate secondo la disciplina delle intercettazioni ambientali (v. anche  Cass., Sez. VI, 8.11.2012, CED, 2012/254198, secondo cui sono inutilizzabili le riprese video,  pur se autorizzate, di comportamenti non comunicativi, eseguite all’interno del domicilio). Inoltre, secondo Cass., Sez. VI, 2.3.2006, Gualtieri, CED, 2006/234723, il pubblico ministero può  acquisire le scritture di comparazione anche in relazione ad accertamenti tecnici diversi da quelli  contemplati dall’art. 75 disp. att., relativi alla falsità in atti. Secondo C. Bonzano, Attività, 349, il  «confronto», pur previsto dal codice, non è regolato da alcuna disciplina.   Va nondimeno sottolineato che la scelta, operata dal codice di rito, di una regolamentazione puntigliosa dei mezzi di ricerca della prova e delle modalità di assunzione della stessa, rende assai angusto lo spazio di operatività di eventuali atti atipici di indagine, i quali, in ogni caso, non possono costituire un escamotage per non utilizzare la forma tipica dell’assunzione  probatoria qualora essi incidano su diritti garantiti dalla riserva di legge. Ne consegue che  quando si deve porre in essere un atto di indagine invasivo della libertà personale, del domici   244 Carlo Renoldi   (fondata sul riferimento, da parte dell’art. 358, al compimento di «ogni attività  necessaria» per le scelte correlate alle determinazioni inerenti all’esercizio dell’azione penale) 9.   Questo modello, fin dal principio ibridato da eccezioni prevalentemente riconducibili all’area dei c.d. atti irripetibili 10, è stato modificato in profondità da una  serie di importanti interventi, spesso di segno opposto, da parte della Corte costituzionale e del legislatore, con evidenti riflessi sul ruolo dell’accusa nel processo  penale 11.   In una prima fase, attraverso il meccanismo delle “contestazioni acquisitive”,  previsto dalla novella contenuta nel d.l. 8.6.1992, n. 306, conv. con modif. in legge 7.8.1992, n. 356, è stato, infatti, riconosciuto il valore probatorio degli elementi di prova dichiarativa raccolti dal pubblico ministero in ossequio al principio di  «non dispersione degli elementi di prova non compiutamente (o non genuinamente) acquisibili col metodo orale», affermato dalla Corte costituzionale 12.   Quindi, con la legge 7.8.1997, n. 267, è stato stabilito che le dichiarazioni predibattimentali dei coimputati giudicati nello stesso procedimento o in procedimenti connessi o collegati potessero essere utilizzate anche nei confronti degli altri imputati soltanto previa acquisizione del loro consenso. Infine, dopo che  quest’ultima regola era stata attenuata dalla Corte costituzionale attraverso la previsione, anche in tal caso, del meccanismo della contestazione acquisitiva 13, la  modifica dell’art. 111 Cost. e la legge attuativa 1.3.2001, n. 63 hanno riportato  il valore probatorio degli elementi di prova dichiarativa formati nel corso delle  indagini preliminari entro l’originaria cornice propria del processo accusatorio,  secondo cui la prova deve formarsi di fronte al giudice terzo, nel confronto orale e  paritetico tra accusa e difesa 14.   Il “nuovo” assetto normativo, quindi, ora consente la acquisizione dibattimentale, previa contestazione, delle dichiarazioni testimoniali rese in fase di indagini  preliminari unicamente ai fini della valutazione della credibilità del dichiarante,                              lio o della riservatezza delle comunicazioni o della corrispondenza, deve essere utilizzata la  forma tipica.    9 Secondo G. Salvi, Art. 358, 165, più che di attività a forma libera, o comunque connotata  da atipicità, è più corretto parlare di attività investigativa funzionale alla ricerca ed alla acquisizione di dati fattuali in relazione ad ogni specifica ipotesi di indagine. Per la tesi della «radicale inutilizzabilità costituzionale dell’attività investigativa tecnologica atipica» v. S. Marcolini, Le indagini atipiche a contenuto tecnologico, 760.   10 Si pensi agli atti irripetibili di polizia giudiziaria compiuti nel corso delle indagini preliminari (quali, ad es., i verbali delle perquisizioni, dei sequestri, dei sopralluoghi, dei reperti  fotografici, nonché le annotazioni di polizia giudiziaria rappresentative di situazioni di fatto),  nonché agli accertamenti tecnici irripetibili di cui all’art. 360.   11 Cfr. A. Andronio, Pubblico ministero, 244.  12 C. cost., 3.6.1992, n. 255; C. cost., 3.6.1992, n. 254; C. cost., 31.1.1992, n. 24.  13 V. C. cost., 2.11.1998, n. 361, in Dir. pen. proc., 1998, 1493, note di P. Tonini, E. Marzaduri.  14 In argomento v. A. Scaglione, L’attività ad iniziativa della polizia giudiziaria, 356.     Le indagini del pubblico ministero 245   salvo che non ricorra l’accordo delle parti, (art. 500 comma 4) 15 e salvo il caso in  cui le dichiarazioni contestate siano rese dall’imputato e riguardino la sua specifica posizione 16. E, tuttavia, non va dimenticato che nella piattaforma probatoria  entrano, a pieno titolo, oltre ai già ricordati atti irripetibili compiuti nel corso delle  indagini preliminari, gli atti garantiti dal contraddittorio anticipato (come gli atti  assunti con incidente probatorio alla presenza del giudice) o comunque da un confronto preprocessuale tra accusa e difesa, come nel caso disciplinato degli accertamenti tecnici irripetibili di cui all’art. 360 (v. infra, 13).   Parallelamente, il ruolo di dominus delle indagini preliminari, originariamente  riconosciuto al pubblico ministero dall’ordito del nuovo codice processuale, è andato progressivamente scolorando. Sia nel senso di una progressiva espansione  delle occasioni di interlocuzione procedimentale tra la parte pubblica e la difesa 17; sia, soprattutto, nel senso di aprire la fase delle indagini preliminari, grazie  all’introduzione delle indagini difensive ad opera della legge 7.12.2000, n. 397,  al contributo investigativo del difensore, il quale può formare atti con valore non  probatorio attraverso i quali contestare la tesi accusatoria attraverso la presentazione degli stessi al pubblico ministero (art. 415-bis c.p.p.) o al giudice per le indagini preliminari o, infine, allo stesso giudice del dibattimento, attraverso il  meccanismo delle contestazioni 18.   Venendo alla prescrizione che impone al pubblico ministero, senza peraltro  prevedere alcuna sanzione processuale 19, di svolgere accertamenti su fatti e circostanze a favore della persona indagata, tale disposizione, espressione del                               15 Cfr. D. Carcano, D. Manzione, Il giusto processo, 20 ss.; A. De Caro, Percorsi legislativi, 2951 ss.   16 Da ultimo, sul punto, v. C. cost., 4.12.2009, n. 320, in Giur. cost., 2009, 4810, nota di L.  Milani.   17 Si pensi, accanto alla estensione delle ipotesi di incidente probatorio, all’introduzione  dell’art. 369-bis, a mente del quale il pubblico ministero nomina un difensore di ufficio al compimento del primo atto al quale il difensore ha diritto di assistere; dell’art. 54-quater, che prevede la possibilità, per l’indagato e per il suo difensore, di chiedere la trasmissione degli atti ad  altro pubblico ministero; e soprattutto dell’art. 415-bis, il quale consente un importante momento di confronto pre-processuale tra accusa e difesa, realizzato sulla base di una discovery  completa degli atti di indagine. Cfr. F. Cassibba, Investigazioni, 527.   18 L’influenza esercitata dall’art. 415-bis «sullo stesso modo di atteggiarsi del pubblico ministero in relazione allo scioglimento dell’alternativa tra esercizio dell’azione penale e richiesta  di archiviazione» è ben evidenziata da M.L. Di Bitonto, Il pubblico ministero nelle indagini  preliminari, 2844 ss. e 2862, secondo cui la norma impone al pubblico ministero di assumere  le proprie determinazioni in ordine all’esercizio dell’azione penale in «un momento successivo  alla eventuale presentazione, da parte della persona sottoposta alle indagini, di deduzioni difensive e di elementi a discarico…equivale, in definitiva, a fornire le risultanze investigative  […] di una maggiore completezza».   19 V. Cass., Sez. II, 20.11.2012, Porcelli, CED, 2012/254872. Secondo Cass., Sez. III,  23.6.2010, T., CED, 2010/248374, l’inattività della pubblica accusa può essere, comunque, sopperita dallo svolgimento delle attività di investigazione difensiva previste dagli artt. 391-bis ss.     246 Carlo Renoldi   principio di completezza delle indagini, appare strettamente correlata al principio  di obbligatorietà dell’azione penale posto dall’art. 112 Cost. Quest’ultimo, a sua  volta corollario dei principi di uguaglianza («che sarebbe incrinata da scelte discrezionali dell’accusa») e di legalità della procedura (quale «complemento necessario della legalità sostanziale») 20, non si traduce, peraltro, in un vincolo cieco  e indiscriminato, esso sorgendo in capo all’organo requirente soltanto all’esito di  una prognosi positiva circa l’idoneità del materiale investigativo raccolto a sostenere l’accusa nelle fasi successive alle indagini preliminari (art. 125 disp. att.) 21,  secondo quanto si ricava anche dal contenuto dell’art. 405, che configura l’esercizio dell’azione penale come alternativo alla richiesta di archiviazione 22.                               20 Sul punto, v. S. Sottani, Il pubblico ministero, 380.  21 Secondo la Corte costituzionale, infatti, «il principio di obbligatorietà dell’azione penale   non comporta [...] l’obbligo di esercitare l’azione ogni qualvolta il pubblico ministero sia stato  raggiunto da una notizia di reato, ma va razionalmente contemperato con il fine di evitare l’instaurazione di un processo superfluo»: v. C. cost., 11.4.1997, n. 96, in Giur. cost., 1997, 953,  nota di G. Silvestri. V. anche V. Grevi, Archiviazione per “inidoneità probatoria”, 356 ss.; C.  Morselli, Pubblico ministero, 501; P. Silvestri, Il pm quale era, 937. Secondo F. Peroni, L’art.  358 c.p.p. tra antinomie codicistiche, 965, la ratio economica propria del “nuovo” codice di  rito pretende «anche un’indagine estesa agli eventuali profili d’infondatezza della notizia di  reato». Analogamente C. cost., 15.2.1991, n. 88 secondo cui «il dovere di completezza funge  da argine contro eventuali prassi di esercizio “apparente” dell’azione penale, che, avviando la  verifica giurisdizionale sulla base di indagini troppo superficiali, lacunose o monche, si risolverebbero in un ingiustificato aggravio del carico dibattimentale».   22 L’obiettiva difficoltà, per gli uffici requirenti, di gestire i flussi di notizie di reato “in ingresso” e la conseguente possibilità, per il pubblico ministero, di operare scelte di economia  investigativa sui percorsi di indagine da avviare o comunque coltivare, ha indotto, nella dottrina e tra gli stessi operatori, una riflessione sul tema dei criteri di priorità nella trattazione delle  notizie di reato. Nonostante le perplessità manifestate in dottrina (cfr. I. Frioni, Le diverse forme, 538 ss.; E. Marzaduri, Considerazioni sui profili di rilevanza, 387 ss.) in relazione alla difficoltà di conciliare lo strumento in questione (ed i cospicui spazi di discrezionalità che esso  conferisce al pubblico ministero) con il principio di obbligatorietà dell’azione penale (e, in definitiva, con lo stesso principio di uguaglianza), l’introduzione di disposizioni come quella di  cui all’art. 227 d.lgs. 19.2.1998, n. 51 – che ha individuato, al fine di una «rapida definizione  dei processi pendenti» alla data di efficacia del decreto, alcuni criteri di priorità nella trattazione dei procedimenti e nella formazione dei ruoli di udienza (quali la gravità e concreta offensività del reato, nonché il pregiudizio che può derivare dal ritardo per la formazione della prova  e per l’accertamento dei fatti, dell’interesse della persona offesa) e dunque in relazione alla sola organizzazione del lavoro degli organi giudicanti – o come quella contemplata dall’art. 2-ter  d.l. 23.5.2008, n. 92 sui criteri di priorità nella trattazione dei procedimenti relativi a reati per i  quali fosse applicabile l’indulto di cui alla legge n. 241/2006, sembrano offrire un sostegno alla  tesi secondo cui «l’individuazione di criteri di priorità non contrasta con l’obbligo di cui all’art.  112 Cost., dal momento che il possibile mancato esercizio dell’azione penale tempestiva ed  adeguatamente preparata per tutte le notizie di reato non infondate non deriva da considerazioni di opportunità relative alla singola notizia di reato, ma trova una ragione nel limite oggettivo  alla capacità di smaltimento del lavori» (così V. Zagrebelsky, Una “filosofia”, 1669). In argomento v. U. Nannucci, Analisi dei flussi, 1669.     Le indagini del pubblico ministero 247   Dunque, l’obbligo di esercitare l’azione penale si identifica nell’obbligo del pubblico ministero di formulare l’imputazione soltanto in seguito alla acquisizione di risultanze investigative univoche e complete, evitando azioni apparenti o inutili 23.   Come osservato, complementare al principio di obbligatorietà dell’azione penale è quello di completezza delle indagini posto dagli artt. 358 e 326 24, che impone al pubblico ministero di svolgere ogni attività investigativa utile al fine di  ricercare gli elementi eventualmente rilevanti in relazione alle notizie di reato acquisite (sia sul versante della completa ricostruzione del fatto oggetto della notitia  criminis, sia su quello della sua riferibilità a un determinato soggetto, sia su quello  dell’accertamento di tutti gli elementi rilevanti ai fini del giudizio sulla responsabilità penale e sulla eventuale commisurazione della pena secondo le indicazioni  contenute nell’art. 133 c.p. 25). Infatti, ove non sussistesse tale ulteriore obbligo in  capo all’organo dell’accusa, il pubblico ministero sarebbe investito, a monte, di  una discrezionalità non controllabile da parte del giudice 26, la quale appunto contrasterebbe con la regola posta dall’art. 112 Cost. 27.                               23 In questo senso v. C. cost., 11.4.1997, n. 96, cit., secondo cui «l’obbligo del pubblico ministero di svolgere indagini anche in favore dell’indagato non mira né a realizzare il principio  di eguaglianza tra accusa e difesa, né a dare attuazione al diritto di difesa, ma si innesta sulla  natura di parte pubblica dell’obbligo di accusa e sui compiti che il pubblico ministero è chiamato ad assolvere nell’ambito delle determinazioni che, a norma del combinato disposto degli  artt. 358 e 326 c.p.p., deve assumere in ordine all’esercizio dell’azione penale». La Corte, in  continuità con l’orientamento da lei già espresso (v. C. cost., 2.5.1991, n. 190), precisa che la  pubblicità dell’organo di accusa è infatti caratterizzata dall’obbligo costituzionale di esercizio  dell’azione penale e che gli accertamenti a favore dell’indagato sono uno strumento che il legislatore individua per indicare al pubblico ministero il percorso investigativo utile ad esercitare  in modo corretto l’azione penale, evitando azioni apparenti. Il principio accusatorio e quello  della parità tra accusa e difesa trovano, invece, la loro sede nella normativa relativa ai poteri di  investigazione difensiva ed ai poteri di acquisizione probatoria del giudice nel caso di inerzia o  negligenza delle parti. In dottrina cfr. D. Potetti, Il principio di completezza, 2148; A. Tronci,  La tutela del cittadino imputato, 2046.   24 In argomento v. F. Siracusano, La completezza delle indagini preliminari, passim.  25 Secondo S. Sottani, Pubblico ministero, 1253, l’accusa sarebbe onerata anche della ricer ca dei «fatti che smentiscano ipotesi alternative».  26 Infatti, a fronte dell’onere di una “completa” investigazione gravante sul pubblico mini stero, al giudice per le indagini preliminari è affidato un controllo sulla effettiva completezza  dell’attività investigativa; controllo che concerne sia il caso dell’azione, sia il caso dell’inazione del pubblico ministero (cfr. art. 409 comma 4, che consente al giudice di indicare nuove indagini, nel caso in cui egli non ritenga di accogliere la richiesta di archiviazione; nonché art.  421-bis, che prevede in capo al giudice dell’udienza preliminare il potere di indicare al pubblico ministero ulteriori indagini, qualora egli ritenga che gli elementi presentatigli con la richiesta di rinvio a giudizio siano incompleti: in argomento v. D. Potetti, Note in tema di consulente  tecnico extraperitale, 2150).   27 Così C. cost., 15.2.1991, n. 88. Cfr., in argomento, M. Chiavario, L’obbligatorietà dell’azione penale, 2663 ss.; O. Dominioni, Artt. 64-65, 409 ss.; A.A. Sammarco, La richiesta di  archiviazione, 13 s.     248 Carlo Renoldi   Benché la lettera dell’art. 358 sembri consentire al pubblico ministero di svolgere l’attività di indagine a partire dall’acquisizione di notizie di reato trasmesse  da terzi, esso va certamente letto in relazione all’art. 330, la cui portata è oggetto  di due diverse opzioni interpretative 28.   Secondo una prima tesi, infatti, quest’ultima disposizione fonderebbe il potere  di pre-indagine del pubblico ministero, il quale potrebbe prendere notizia direttamente dei reati 29. In questo modo, peraltro, si enfatizzerebbe la discrezionalità  dell’organo inquirente, consentendogli di indirizzare politicamente le scelte di repressione penale.   Secondo altra opinione, invece, l’art. 330 si limiterebbe a riconoscere in capo  al pubblico ministero il potere di discernimento tecnico del fatto penalmente  rilevante portato alla sua cognizione dal terzo trasmittente (polizia giudiziaria,  privati esponenti o querelanti) 30, fermo il riconoscimento del potere del pubblico  ministero di acquisire, di propria iniziativa, elementi conoscitivi al fine di verificare la veridicità di una notitia criminis di fonte anonima 31.   2. Atti diretti e atti delegati.   L’art. 370 (rubricato «atti diretti e atti delegati») esordisce, al primo periodo  del comma 1, con l’affermazione secondo cui il pubblico ministero compie  «personalmente», e dunque senza la mediazione della polizia giudiziaria 32, ogni  attività di indagine ritenuta necessaria o comunque opportuna ai fini delle determinazioni relative all’obbligatorio esercizio dell’azione penale (che l’art. 112  Cost., riserva, in via esclusiva, allo stesso organo dell’accusa). È peraltro evidente  come la rigida applicazione di una siffatta regola operativa potrebbe determinare  un gravissimo deficit alla efficienza nella macchina investigativa; ed ecco perché  il secondo periodo del comma 1 stabilisce che il pubblico ministero possa eventualmente 33 avvalersi della polizia giudiziaria per il compimento «di attività di                               28 Cfr. S. Recchione, Art. 358, 3211.  29 Per questa opinione v. M. Nobili, La nuova procedura, 112, nonché T. Padovani, Il cre puscolo della legalità, 529.  30 In tal senso, nella giurisprudenza costituzionale, v. C. cost., 20.11.2000, n. 511. In dottri na v. G. Santalucia, Il potere del pubblico ministero, 150 ss.  31 Cass., Sez. VI, 22.4.2016, Morico, CED, 2016/267680; Cass., Sez. V, 28.10.2008,   Chiocci e altro, CED, 2008/242944; Cass., Sez. Un., 29.5.2008, Ivanov, in Cass. pen., 2009,  1110, nota di A. Viola; Cass., Sez. VI, 21.9.2006, Macrì, CED, 2006/235279.   32 Secondo F. De Leo, Il pubblico ministero, 1437, costituisce principio generale «l’azione  personale del p.m. nell’attività d’indagine».   33 Secondo l’opinione di A. Nappi, Guida al codice, 258 ss., «le direttive del p.m. alla polizia giudiziaria non possono essere immaginate come meramente eventuali, ma rappresentano  un preciso dovere cui il p.m. dovrà adempiere con la tempestività e la precisione in concreto  necessarie».     Le indagini del pubblico ministero 249   indagine di attività di indagine e di atti specificamente delegati» 34.  Quest’ultima disposizione, la quale costituisce un coerente precipitato della   previsione dell’art. 109 Cost., secondo cui «l’autorità giudiziaria dispone direttamente della polizia giudiziaria», concorre a delineare un sistema che attribuisce al  pubblico ministero un ruolo di vertice nello svolgimento dell’attività inquirente,  ben compendiato dall’art. 327, che conferisce all’organo dell’accusa un ruolo di  direzione. Ciò, peraltro, non si traduce in una assoluta compressione delle prerogative investigative della polizia giudiziaria che, peraltro, la legislazione ha nel  tempo inteso rafforzare 35.   Infatti, la polizia giudiziaria è chiamata a svolgere, innanzitutto, una fondamentale attività di investigazione nell’immediatezza dell’acquisizione della  notitia criminis e prima della sua comunicazione al pubblico ministero 36; e successivamente a tale adempimento, ma prima che il pubblico ministero abbia impartito specifiche direttive, la polizia giudiziaria provvederà, «nell’ambito della  propria discrezionalità tecnica» 37, a raccogliere «ogni elemento utile alla ricostruzione del fatto e all’individuazione del colpevole», procedendo, secondo il comma 2 dell’art. 348, nella ricerca delle cose e delle tracce pertinenti al reato e nella  relativa conservazione (lett. a), nella ricerca delle persone in grado di riferire circostanze utili ai fini delle indagini (lett. b) o, ancora, al compimento degli atti del  titolo IV del libro V del codice (intitolato «attività a iniziativa della polizia giudiziaria»). Dopo l’intervento del pubblico ministero, la polizia giudiziaria può inoltre continuare a svolgere, di propria iniziativa, tutte le attività di indagine ritenute necessarie all’accertamento del reato 38, sempre che dette attività non siano incompatibili con quelle disposte dall’organo dell’accusa ed a condizione che il  pubblico ministero, secondo l’art. 348 comma 3, ne sia «prontamente» informato  (anche al fine di inibire l’attività di polizia giudiziaria ritenuta pregiudizievole) 39.  Inoltre, può compiere le attività richieste o comunque sollecitate con urgenza  alla stregua degli elementi conoscitivi sopravvenuti rispetto al momento della ac                             34 V. R. Tartaglia, Art. 370, 3345 s.  35 A. Andronio, Pubblico ministero, 275 rileva come il legislatore abbia inteso «ampliare la   sfera di autonomia della p.g. dal P.M., perseguendo la finalità, oggettivamente meritevole di  tutela, di utilizzare un doppio canale per le indagini, allo scopo di realizzare una più incisiva  azione di accertamento dei reati e di rendere ancor più effettiva la politica criminale diretta  all’esercizio dell’azione penale». In argomento v. anche A. Scaglione, La gestione delle indagini preliminari, 207.   36 Si pensi alle attività tese alla conservazione delle fonti di prova (art. 354), alla raccolta di  materiale dichiarativo utile alla prosecuzione delle indagini (artt. 350 e 351), alla neutralizzazione delle conseguenze dannose del reato (v., ad es., l’art. 321 comma 3-bis, sul sequestro  preventivo operato d’urgenza e prima dell’intervento del pubblico ministero).   37 V. Cass., Sez. VI, 21.12.1992, Mancini, CED, 1992/192969.   38 N. Triggiani, Sui limiti dell’attività di indagine, 445.  39 Cass., Sez. I, 6.7.2006, Greco e altri, CED, 2006/235000; Cass., Sez. II, 10.8.2000, Za vettieri, in Cass. pen., 2002, 277, nota di G. Picciotto.     250 Carlo Renoldi   quisizione della notizia di reato (c.d. attività consequenziali, consistenti, ad esempio, nell’assicurazione delle “nuove” fonti di prova o nell’adozione del sequestro  preventivo ex art. 321 comma 3-bis 40); attività per le quali sussiste l’obbligo di  tempestiva comunicazione al pubblico ministero e il divieto di atti che possano  interferire con le direttive impartite dal pubblico ministero.   Al di fuori di queste ipotesi, dopo l’intervento del pubblico ministero, la polizia giudiziaria svolge l’attività che l’organo dell’accusa abbia inteso delegarle o  comunque sotto le sue direttive. Mentre la delega ha per oggetto il compimento  di atti «specificamente» individuati, nel caso della direttiva il pubblico ministero  individua un obiettivo investigativo rimettendo alla determinazione discrezionale  della polizia giudiziaria la scelta delle concrete attività di indagine da svolgere 41.   La delega di attività alla polizia giudiziaria, inquadrandosi in una relazione di  sovraordinazione funzionale del pubblico ministero rispetto alla polizia giudiziaria, è sempre revocabile, sottoponibile a condizione e a un termine.   Per quanto concerne la forma della delega, parte della giurisprudenza la ritiene configurabile per facta concludentia 42 e, a fortiori, anche oralmente, pur con il  limite derivante dalla necessità di una forma scritta e motivata prevista per lo stesso atto delegato 43. Non mancano, tuttavia, indirizzi più restrittivi, che rimandano  alla necessità di un atto formale di delega, necessario al fine di documentare l’ottemperanza alla disposizione di cui al predetto art. 370 44.   Peraltro, ove la delega manchi (o sia giuridicamente inesistente) non per questo l’atto di indagine deve ritenersi viziato, potendo il medesimo essere ricondotto  nell’ambito dell’attività svolta di iniziativa dalla polizia giudiziaria, con conseguente applicabilità dell’art. 356, che in relazione al compimento degli atti in esso                               40 Così, Cass., Sez. II, 6.7.2006, Greco e altri, CED, 2006/235000.  41 Sulla distinzione, cfr. G. Amato, M. D’Andria, Organizzazione e funzioni della polizia   giudiziaria, 60. Nonostante i caratteri di maggiore flessibilità, anche la direttiva non dovrebbe  essere totalmente indeterminata. Ove questo accada, l’attività posta in essere dalla polizia giudiziaria dovrà essere considerata come realizzata di iniziativa. V. L. Iandolo Pisanelli, Le attività, 77; D. Manzione, L’attività del pubblico ministero, 254, secondo i quali, peraltro, il pubblico ministero potrebbe da un lato impartire direttive generiche e dall’altro delegare il compimento di singoli atti.   42 V. Cass., Sez. VI, 7.10.2009, Anello, CED, 2009/245016. V. anche Cass., Sez. VI, 10.10.2012,  Brancolini, CED, 2012/254315, secondo cui è legittima l’esecuzione del sequestro probatorio  operata da ufficiale di P.G. delegato da altro ufficiale già destinatario della delega diretta dal  P.M.   43 Secondo P.P. Rivello, Art. 370, 1588, la delega, «in quanto atto di impulso alle investigazioni», non richiede alcun requisito di forma.    44 Per questa posizione v. Cass., Sez. II, 26.9.2007, n. 38619, Romano, CED, 2007/238165  (la quale ritiene inesistente la delega orale) e, in dottrina, F. Minisci, C. Curreli, Il pubblico  ministero, 145 ss. Secondo Cass., Sez. V, 9.2.2011, Volponi, CED, 2011/250126, la delega  orale sarebbe ammissibile allorché la stessa abbia ad oggetto attività tipiche e formalmente regolamentate, sì da soddisfare le esigenze di garanzia del soggetto sottoposto.     Le indagini del pubblico ministero 251   richiamati prevede la facoltà del difensore di parteciparvi senza diritto al preavviso (laddove quando pone in essere attività delegata dal pubblico ministero, la polizia giudiziaria è vincolata agli adempimenti previsti dagli artt. 364, 365 e 373,  sui quali v. infra).   Qualora sia necessario procedere al compimento di un qualunque atto di indagine 45 in un luogo che rientri nella circoscrizione di un tribunale diverso da  quello presso il quale è costituito l’ufficio del pubblico ministero titolare del procedimento, secondo quanto si ricava dall’art. 370 commi 3 e 4 questi può procedere personalmente al compimento dell’atto ovvero può delegarne l’esecuzione al  pubblico ministero territorialmente competente in relazione al luogo in cui l’atto  deve essere compiuto. Diversamente dal caso della delega alla polizia giudiziaria,  la delega ad altro pubblico ministero deve concernere il compimento di «singoli  atti», sì da doversi escludere il conferimento di direttive di indagine o di deleghe  per atti solo genericamente individuati, fermo restando che il comma 4 dell’art.  370 consente al delegato, «per ragioni di urgenza» o «altri gravi motivi», di «procedere di propria iniziativa anche agli atti che [...] appaiono necessari ai fini delle  indagini» 46. In ogni caso, si ritiene che il pubblico ministero rogato possa subdelegare, a sua volta, alla polizia giudiziaria l’attività oggetto di rogatoria 47.   Nessun ostacolo giuridico vi è, poi, alla possibilità che la delega sia dal pubblico ministero rivolta al personale di polizia giudiziaria appartenente ad uffici  non rientranti nel circondario territoriale del delegante, in virtù del principio secondo cui il pubblico ministero dispone direttamente della polizia giudiziaria per  il compimento degli atti da esso validamente disposti.   Secondo il comma 4 dell’art. 370 il pubblico ministero delegato ha la facoltà  di procedere di propria iniziativa anche agli atti che, «a seguito dello svolgimento di quelli specificamente delegati, appaiono necessari ai fini delle indagini», a  condizione che ricorrano ragioni di «urgenza» o «altri gravi motivi»: elementi che,  peraltro, il pubblico ministero rogato potrebbe non essere nelle condizioni di apprezzare non disponendo di una approfondita conoscenza degli atti di indagine.   Quanto agli atti delegabili alla polizia giudiziaria, tra essi vi rientrano il prelievo del DNA della persona 48, l’attività di individuazione fotografica e persona                             45 Tra di essi rientrano anche le intercettazioni di comunicazioni che debbano essere registrate presso impianti situati in uffici di una Procura della Repubblica diversa rispetto a quella  che ha richiesto e disposto le intercettazioni stesse: cfr. Cass., Sez. VI, 2.4.2007, Esposito,  CED, 2007/238106.   46 In argomento v. L. Iandolo Pisanelli, Art. 370, 1664; P. Silvestri, Le indagini ad iniziativa, 375 ss.   47 Cfr. F.P. Giordano, Le indagini preliminari, 674.  48 V. Cass., Sez. I, 25.2.2015, B., CED, 2015/263858, secondo cui tale attività è qualificabi le come rilievo tecnico e, in quanto tale, è delegabile ai sensi dell’art. 370, senza la necessità  per il suo espletamento dell’osservanza delle garanzie difensive, che vanno, invece, assicurate  nella distinta e successiva operazione di identificazione del DNA della persona, attraverso  l’utilizzo del materiale genetico repertato, la quale costituisce accertamento tecnico.     252 Carlo Renoldi   le 49; il sopralluogo, quando non configuri una ispezione (che a mente dell’art.  364 richiede, di regola, il previo avviso al difensore 50); gli atti di perquisizione  o sequestro, ivi compresa, in assenza di ostacoli normativi, quelli presso banche ex art. 255 51. Peraltro, qualora il decreto di perquisizione e la relativa delega di esecuzione individuino le res da sottoporre a vincolo reale facendo riferimento soltanto al genus di appartenenza, l’atto sarà da considerarsi come eseguito a iniziativa della polizia giudiziaria e, come tale, sarà necessario il successivo provvedimento di convalida da parte del pubblico ministero; ciò che  non sarà invece richiesto nel caso di indicazione specifica della res da sottoporre a vincolo 52.   Controversa è, invece, la delegabilità di accertamenti tecnici non ripetibili  ai sensi dell’art. 360 53; mentre pacifica è la non delegabilità della redazione e della sottoscrizione dell’avviso di conclusione delle indagini preliminari ex art. 415bis, atto funzionalmente connesso all’ufficio del pubblico ministero 54, nonché di  singoli atti di indagine come le ispezioni, perquisizioni o i sequestri da eseguire  presso gli studi dei difensori, ai quali deve procedere personalmente il pubblico  ministero ai sensi dell’art. 103.   L’originaria formulazione dell’art. 370 prevedeva il divieto di delegare alla polizia giudiziaria l’interrogatorio della persona sottoposta ad indagini. Con la legge 7.8.1992, n. 356 (che ha convertito il d.l. 8.6.1992, n. 306), tale divieto è venuto meno, sicché ora, quantomeno secondo la prevalente giurisprudenza, sono delegabili alla polizia giudiziaria l’interrogatorio nonché, quali atti ad esso propedeutici, la formulazione e la notifica dell’invito a presentarsi ex art. 375 55. In tali  casi la delega può essere validamente conferita a condizione che la persona sotto                             49 V., ex multis, Cass., Sez. VI, 17.10.1995, Rugari e altro, in Cass. pen., 1997, 1080, secondo cui è necessaria, da parte del pubblico ministero, la preventiva, esatta individuazione dei  dati concernenti l’identità della persona da identificare.   50 Secondo Cass., Sez. III, 5.11.2010, Russo, CED, 2011/249115, l’attività di descrizione  dello stato dei luoghi corredata da rilievi fotografici e tesa alla verifica dell’eventuale realizzazione di opere abusive – svolta dalla polizia giudiziaria in diretta attuazione di una delega di  indagini del pubblico ministero – costituirebbe un’attività «non tipica» e non un’ispezione rilevante ex artt. 364.   51 Per questa tesi, in dottrina, D. Manzione, L’attività del pubblico ministero, 255.  52 Ex plurimis, cfr. Cass., Sez. II, 28.1.2016, Bisogno e altro, CED, 2016/266306.  53 La soluzione affermativa si fonda sull’assenza di divieti normativi (cfr. G. Ichino, Gli atti   irripetibili, 134). Altre opinioni considerano delegabili soltanto i rilievi e non gli accertamenti  non ripetibili (v. L. Iandolo Pisanelli, Indagini, 1169) ovvero i soli accertamenti irripetibili urgenti (cfr. L. D’Ambrosio, P.L. Vigna, La pratica, 218). In giurisprudenza è stato ritenuto legittimo l’accertamento tecnico – non irripetibile – avente ad oggetto presunta sostanza stupefacente, compiuto dalla polizia giudiziaria di propria iniziativa: v. , Cass., Sez. VI, 13.2.1991,  Cimmarrusti, in Cass. pen., 1992, 2130, nota T. Bene.   54 V. in giurisprudenza Cass., Sez. V, 4.7.2003, De Gennaro, in Cass. pen., 2005, 3925.  55 V., ad es., Cass., Sez. II, 11.10.2005, Ferrari e altro, CED, 2005/232665.     Le indagini del pubblico ministero 253   posta alle indagini si trovi in stato di libertà 56, vi sia la necessaria assistenza del  difensore, e, in base al disposto degli artt. 350 comma 1 e 351 comma 1-bis, sempre che all’interrogatorio provveda un ufficiale di polizia giudiziaria 57. Più precisamente, secondo la giurisprudenza prevalente, il duplice requisito dell’assistenza  difensiva e dello stato di libertà dell’indagato è richiesto soltanto nei casi in cui  quest’ultimo sia sottoposto ad interrogatorio in senso stretto, ovvero quando il  predetto sia sentito sugli addebiti personalmente rivoltigli 58, laddove nel caso in  cui l’indagato sia sentito su circostanze diverse (ad es. su fatti riguardanti terzi 59,  anche se indagati/imputati in procedimento penale connesso ex art. 12 ovvero collegato ex art. 371 lett. b) è invece sufficiente, secondo il comma 2 dell’art. 370, il  rispetto degli adempimenti previsti dall’art. 364 (designazione del difensore d’ufficio, con indicazione della facoltà di nominare il difensore di fiducia, nonché avviso preventivo al difensore stesso) 60. A seguito dell’intervento della Consulta                               56 Secondo Cass., Sez. V, 23.4.2014, Vatsadze, CED, 2014/260073, non rileva lo stato di  cattività in relazione ad altro procedimento.   57 Secondo Cass., Sez. III, 14.2.2011, Battaglia e altri, CED, 2011/250598, sono affette da  inutilizzabilità patologica le dichiarazioni dell’indagato in stato di restrizione domiciliare cautelare rese nel corso dell’interrogatorio, delegato dal pubblico ministero alla polizia giudiziaria,  essendo suscettibili di delega i soli interrogatori di indagati che si trovino in stato di libertà. In  questi casi, le dichiarazioni rese non potranno essere utilizzate neanche ai fini della richiesta di  emissione di una misura cautelare: così Cass., Sez. I, 15.10.2003, Abbruzzese, CED, 2003/226605.   58 Cfr. Cass., Sez. VI, 22.12.2003, Dell’Anna, CED, 2003/227438; Cass., Sez. VI, 25.11.2003,  Galiulo, CED, 2004/228265.   59 Cass., Sez. VI, 25.11.2003, Galiulo, cit. Contra, Cass., Sez. I, 15.10.2003, Abruzzese, cit.  60 Controverso è se l’interrogatorio delegato alla polizia giudiziaria interrompa il decorso   della prescrizione del reato, considerato che il comma 2 dell’art. 160 c.p. prevede unicamente,  tra le fattispecie interruttive, l’«interrogatorio reso davanti al pubblico ministero o al giudice»,  nonché «l’invito a presentarsi al pubblico ministero per rendere l’interrogatorio». All’orientamento fondato su una interpretazione «estensiva» dell’elencazione tipizzata all’art. 160 c.p.,  secondo cui anche l’interrogatorio delegato produrrebbe l’effetto dell’interruzione della prescrizione, sul presupposto che, anche in questo caso, l’atto procedimentale (indicativo della  persistenza dell’interesse punitivo dello Stato) sarebbe stato adottato dal pubblico ministero,  agendo la polizia giudiziaria per la mera esecuzione dell’interrogatorio (per quest’impostazione v. Cass., Sez. V, 6.2.2001, Leidi, CED, 2001/219380; nello stesso senso, in dottrina S. Ardita, L’interrogatorio della polizia giudiziaria, 32 ss., secondo il quale «le indagini preliminari  conoscono, in aggiunta a quello reso dinanzi al giudice, una forma di interrogatorio compiuto  prevalentemente nell’ottica dell’accusa, che viene deciso e programmato dal pubblico ministero, il quale provvede direttamente, ovvero per il tramite della polizia giudiziaria, all’espletamento di un atto che è e rimane proprio, in virtù dei contenuti e del significato della delega»)  si è venuto contrapponendo un indirizzo più restrittivo, poi condiviso dalle Sezioni Unite, secondo cui il carattere tassativo degli atti tipizzati dal legislatore nell’art. 160 c.p. ne impedirebbe una interpretazione direttamente incidente in modo sfavorevole nei confronti dell’imputato  (per questo indirizzo Cass., Sez. Un., 11.7.2001, Brembati, in Riv. pen., 2001, 891; Cass., Sez.  V, 11.7.2003, El Zaouia, CED, 2003/225823; Cass., Sez. IV, 10.7.2003, n. 37476, Sgarbossa,  CED, 2003/226287; in dottrina, v. L. Alesiani, Principio di legalità, 579). In ogni caso, ove  l’interrogatorio dell’indagato, delegato alla polizia giudiziaria, sia stato preceduto dall’invito a     254 Carlo Renoldi   l’art. 513 comma 1, è stato dichiarato costituzionalmente illegittimo nella parte in  cui escludeva che il giudice del dibattimento potesse ordinare la lettura di verbali  delle dichiarazioni rese dall’imputato alla polizia giudiziaria, delegata in base  all’art. 370 comma 1 61.   Nell’esecuzione dell’atto di indagine delegato in base al comma 1 dell’art.  370, la polizia giudiziaria deve osservare, ai sensi del comma 2, le garanzie stabilite dal codice per l’«attività del pubblico ministero»: e segnatamente gli artt. 364,  365 e 373, sicché la persona sottoposta ad indagini, nel caso di interrogatorio,  ispezione o confronto, deve essere avvisata, qualora sia priva del difensore, del  fatto che è assistita da un difensore d’ufficio ed essere contestualmente invitata a  nominarne uno di fiducia 62. Inoltre, al difensore deve essere dato l’avviso almeno  ventiquattro ore prima del compimento dell’atto, salve le possibili deroghe indicate dal comma 5 dell’art. 364 una volta adempiuto l’onere motivazionale prescritto  dal comma 6 del medesimo articolo.   In caso di delega alla polizia giudiziaria di atti di perquisizione o sequestro,  l’art. 365, anch’esso espressamente richiamato, stabilisce che il difensore non ha  diritto a ricevere il previo avviso, ferma la possibilità di assistere al compimento  dell’atto, sicché al momento dell’esecuzione dello stesso, la polizia giudiziaria è  tenuta a richiedere all’indagato presente se sia assistito da difensore di fiducia, designandone, eventualmente, uno d’ufficio.   La documentazione degli atti delegati deve seguire, infine, le stesse forme  stabilite, per gli atti compiuti direttamente dal pubblico ministero, dall’art. 373.   Una volta compiuti, dal pubblico ministero o dalla polizia giudiziaria, gli atti ai  quali il difensore ha diritto di assistere, i relativi verbali devono essere depositati  nella segreteria del pubblico ministero entro il terzo giorno successivo, con facoltà  per lo stesso difensore, nei cinque giorni seguenti, di esaminarli e di estrarne copia  (art. 366 comma 1). Peraltro, ove ricorrano gravi motivi il pubblico ministero può  disporre, con decreto motivato opponibile innanzi al giudice, il ritardo del deposito per non oltre trenta giorni, ferma restando la possibilità del compimento di «ogni  altra attività del difensore» (art. 366 comma 2). Secondo la giurisprudenza, l’omesso avviso di deposito costituisce una mera irregolarità che non incide sulla validità e  sull’utilizzabilità dell’atto, rilevando unicamente ai fini della decorrenza del termine  entro il quale è consentito l’esercizio delle attività difensive 63.                              presentarsi emesso dal pubblico ministero ai sensi dell’art. 375, Cass., Sez. III, 18.3.2014, Urselli, CED, 2014/259434; Cass., Sez. IV, 27.3.2003, Imperiale, CED, 2003/225954, ritengono  che lo stesso abbia efficacia interruttiva, rivelandosi «sicuramente rappresentativo della “rottura” dell’inerzia che sta a fondamento della causa estintiva, rivelatore del persistere dell’interesse punitivo statuale e, dunque, comprensibile nell’elenco di cui all’art. 160, comma 2, c.p., che  indica, fra le altre, l’invito»: così Cass., Sez. V, 16.12.2005, Foracappa e altri, CED, 2006/233035.    61 V. C. cost., 24.2.1995, n. 60.   62 Cfr. Cass., Sez. VI, 22.12.2003, Dell’Anna, cit.  63 Cass., Sez. I, 11.3.2009, Ciucan, CED, 2009/243793; Cass., Sez. IV, 20.9.2004, Nucifo ro, CED, 2004/230276.     Le indagini del pubblico ministero 255   3. I rapporti tra diversi uffici del pubblico ministero e il coordinamento investigativo nell’ambito di indagini collegate.   L’art. 371 (rubricato «rapporti tra diversi uffici del pubblico ministero») disciplina la delicata materia del coordinamento investigativo nell’ambito di indagini  collegate, definendone presupposti, finalità e modalità esecutive 64. Benché le disposizioni in esame abbiano un perimetro applicativo più esteso, il loro ambito  precipuo di operatività è stato, almeno al principio, quello della criminalità organizzata, ove particolarmente avvertita è l’esigenza di assicurare «speditezza, economia ed efficacia delle indagini», che il comma 1 dell’art. in esame individua  come obiettivi fondamentali della articolata normativa; e dove più elevato è il rischio di perniciose sovrapposizioni investigative.   Ben presto, tuttavia, la disciplina in esame ha mostrato un marcato deficit di  effettività (probabilmente imputabile alla assenza di sanzioni processuali per la  mancata attivazione dello strumento 65), che ha reso opportuno sottrarre all’ambito  di operatività dell’art. 371 il coordinamento investigativo dei delitti di criminalità  mafiosa contemplati dall’art. 51 comma 3-bis, i quali sono stati così ricondotti alla disciplina dell’art. 371-bis 66. Ciò che ha determinato una sostanziale trasformazione dello stesso art. 371, da strumento generale di disciplina del coordinamento,  a istituto di carattere residuale 67.   I presupposti per l’applicazione della disciplina sul coordinamento sono configurabili nella pendenza di una pluralità di procedimenti davanti a diversi uffici  di procura 68 e nella sussistenza di indagini collegate, che le lett. a, b e c dell’art.                               64 Tale disciplina, in realtà, mira a realizzare il coordinamento nella prospettiva patologica  di eventuali contrasti investigativi o della eventuale inerzia di taluni uffici giudiziari, laddove  la fisiologia del coordinamento è rimessa, essenzialmente, alle prassi virtuose dei singoli uffici,  assegnatari dei diversi procedimenti.   65 D. Manzione, Le indagini, 104; S. Sau, Le indagini collegate, 68.  66 L’art. 371-bis è stato introdotto dal d.l. 20.11.1991, n. 367, conv. con modif. in legge   20.1.1992, n. 8. Per quanto riguarda, invece, gli ulteriori reati di criminalità organizzata di cui  all’art. 407 comma 2 lett. a, essi sono ora assoggettati alla disciplina risultante dal combinato  disposto degli artt. 371 e 118-bis disp. att. (introdotto dall’art. 9 d.lgs. 14.1.1991, n. 12 e successivamente modificato dall’art. 3 d.l. 9.9.1991, n. 292, conv. con modif. in legge 8.11.1991,  n. 356).   67 S. Renzetti, Art. 371, 3361; P. Tonini, Il coordinamento, 401.  68 Nel caso in cui sia pendente un solo procedimento, ancorché affidato ad una pluralità di   magistrati congiuntamente designati, ovvero una pluralità di procedimenti pendenti davanti  allo stesso ufficio di procura, si devono applicare, infatti, le diverse previsioni di cui all’art. 70  comma 3 ord. giud. In questo senso L. D’Ambrosio, Art. 371, 287; C. Morselli, Pubblico ministero, 489; S. Sau, Le indagini collegate, 66. Isolata l’opinione di D. Manzione, Le indagini,  121, secondo cui il coordinamento ex art. 371 può operare anche rispetto a procedimenti pendenti dinnanzi allo stesso ufficio, non essendo risolutivo il dato letterale che fa riferimento a  «diversi uffici del p.m.». Si è, inoltre, sostenuta la impossibilità di procedere congiuntamente     256 Carlo Renoldi   371 comma 2, riconducono a tre tipologie fondamentali 69.  Il primo caso di collegamento investigativo è rappresentato dai procedimenti   connessi a norma dell’art. 12 (lett. a).  Si tratta di una ipotesi assai problematica, atteso che ove si ritenesse obbligato ria, già in fase di indagini preliminari, una trattazione unitaria dei procedimenti, si  attribuirebbe un modestissimo ambito di operatività al coordinamento investigativo, sostanzialmente circoscritto ai casi dei reati comuni connessi con reati militari  o di competenza della Corte costituzionale, ovvero ai reati commessi da minorenni e maggiorenni in concorso tra loro 70. In assenza di una espressa previsione 71,  alcuni autori ritengono, tuttavia, che la concentrazione in fase di indagini sia meramente facoltativa 72, sicché i pubblici ministeri titolari di indagini relative a procedimenti connessi potrebbero scegliere tra la trattazione unitaria ed il coordinamento, rinviando, in quest’ultimo caso, la concentrazione ad un momento successivo 73.   La seconda ipotesi di collegamento investigativo ricorre con riferimento ai casi  di reati connotati dalla presenza di un legame di occasionalità o di strumentalità  («per conseguirne o assicurarne al colpevole o ad altri il profitto, il prezzo, il prodotto o l’impunità») 74, o comunque commessi «da più persone in danno reciproco le une delle altre» (lett. b) Mentre la prima situazione ricorre in presenza di una  mera contiguità spazio-temporale tra i reati, il nesso di strumentalità presuppone  una proiezione teleologica tra di essi, tipica della relazione che, ad es., sussiste tra                               per tutti quegli atti che si concretano nella mera sollecitazione (o richiesta) di un provvedimento del giudice o che comunque prescindono dall’attività investigativa, come, ad esempio, le  richieste di misure cautelari e di convalida dell’arresto o del fermo, quelle di proroga dei termini delle indagini preliminari, di archiviazione, di riapertura delle indagini, di incidente probatorio: per questa tesi L. D’Ambrosio, Art. 371, 297; S. Sau, Le indagini collegate, 111.   69 Secondo Cass., Sez. II, 28.5.1998, Zago, CED, 1998/211173, l’esistenza del collegamento tra indagini non richiede una formale dichiarazione, sicché in presenza dei presupposti di cui  all’art. 371, le indagini di diversi uffici del pubblico ministero «si considerano collegate con  tutti gli effetti che ne conseguono».   70 L. D’Ambrosio, Art. 371, 291; D. Manzione, I rapporti, 759; E. Svariati, Procedimenti  connessi, 1584.   71 P. Gaeta, Art. 371, 4556.  72 In questo senso v. S. Sau, Le indagini collegate, 86.   73 M. Catalano, L’operatività della connessione, 963; G. Melillo, Procedimenti connessi,   2419. Per la tesi secondo cui la concentrazione dovrebbe essere esclusa in fase di indagini v. L.  Kalb, Il processo, 34. In giurisprudenza cfr. Cass., Sez. III, 30.7.1993, Bernardini, in Cass.  pen., 1995, 955, nota di M. Catalano, che esclude la possibilità di risolvere un conflitto positivo di competenza nella fase delle indagini mediante le regole della connessione.    74 Va rilevato come le ipotesi relative al nesso di occasionalità e di strumentalità rientrassero, originariamente, tra i casi di connessione previsti dall’art. 12, da cui sono state eliminate  dall’art. l della legge 1.3.2001, n. 63, che le ha ricollocate nell’ambito dell’art. 371, con lo spostamento dei reati in questione dalla lett. a alla lett. b del comma 2.     Le indagini del pubblico ministero 257   il delitto di favoreggiamento personale ed il reato presupposto 75. Quanto, infine,  ai c.d. reati “reciproci”, va rilevato che un restrittivo orientamento della giurisprudenza di legittimità vi riconduce unicamente quelli commessi nel medesimo  contesto spazio-temporale e, quindi, in stretto collegamento naturalistico 76.   Venendo, infine, alla terza ipotesi di indagini collegate, quelle caratterizzate  dal c.d. “collegamento probatorio”, esse ricorrono quando «la prova di un reato  o di una sua circostanza influisce sulla prova di un altro reato o di un’altra circostanza» (lett. b) o comunque «la prova di più reati deriva, anche in parte, dalla  stessa fonte» (lett. c). La prima ipotesi si caratterizza per il suo più ampio raggio,  operando non solo nel caso in cui un unico fatto proietti la sua efficacia probatoria  nei confronti di una molteplicità di illeciti penali, tutti ad esso collegati in relazione alla prova della loro esistenza ed a quella della relativa responsabilità, ma anche quando gli elementi rilevanti per l’accertamento di un reato oggetto di un diverso procedimento o di una sua circostanza risultino, comunque, influenti sull’accertamento di un altro reato oggetto di un diverso procedimento o di una sua  circostanza 77.                               75 Cass., Sez. I, 2.5.2006, Pacilli, CED, 2006/234700.  76 Cass., Sez. III, 8.5.2013, C., CED, 2013/255578; Cass., Sez. II, 10.4.2008, Dell’Utri e altro,   CED, 2008/240947. La questione è chiaramente correlata a quella delle forme con cui debba essere sentito il soggetto che cumuli le qualità di persona offesa e di imputato di reato commesso in  danno dell’offensore. Mentre in una prima fase la giurisprudenza aveva ritenuto che la persona  offesa, denunciata per altri reati dal presunto autore di quello in suo danno, non versasse in situazione di incompatibilità con l’ufficio di testimone nel primo procedimento, potendo quindi essere  sentita senza le garanzie dell’assistenza difensiva (Cass., Sez. V, 11.12.2008, De Marco, CED,  2009/242545; Cass., Sez. III, 7.6.2006, Nastasi, CED, 2006/234423; Cass., Sez. VI, 9.2.2005,  Deni, CED, 2005/231219; Cass., Sez. fer., 22.7.2004, n. 33312, Bombara, CED, 2004/229953;  Cass., Sez. VI, 19.2.2003, Alberghini, CED, 2003/226435), attualmente prevale l’orientamento  secondo cui essa deve essere sentita nelle forme di cui all’art. 210 o comunque come teste assistito ex artt. 197 e 197-bis (Cass., Sez. VI, 28.5.2009, Erler, CED, 2009/244448; Cass., Sez. I,  24.3.2009, Vernengo e altri, CED, 2009/244461; Cass., Sez. V, 17.12.2008, CED, 2009/242384;  Cass., Sez. V, 13.11.2008, Petrelli e altro, CED, 2008/242305; Cass., Sez. V, 12.11.2008, Tanzarella Belvedere e altro, CED, 2008/242004; Cass., Sez. V, 25.9.2007, Costanza e altro, CED,  2007/238188); tesi oggi avallata dalle stesse Sezioni unite (cfr. Cass., Sez. Un., 17.12.2009, De  Simone, in D&G, 2010, 163, nota di L. Vetrone; e successivamente Cass., Sez. I, 10.6.2014, Simone, CED, 2014/262147; Cass., Sez. Un., 26.3.2015, Lo Presti e altri, in Dir. pen. proc., 2015,  1373, nota G. Quagliano).   77 Cass., Sez. Un., 6.12.1991, Scala, CED, 1991/18918. Uno dei più importanti effetti del  collegamento probatorio riguarda l’incompatibilità a testimoniare contemplata dall’art. 197  comma 1 lett. b, che secondo un primo orientamento presuppone un accertamento in concreto  circa la sua sussistenza, desumibile da elementi oggettivi, quali l’identità del fatto oppure  l’identità o la diretta rilevanza di uno degli elementi di prova, dei reati oggetto dei procedimenti (Cass., Sez. VI, 12.2.2009, Maritato, CED, 2009/243255; Cass., Sez. V, 20.5.2009, Sganzerla, CED, 2009/244491; Cass., Sez. II, 23.3.2009, Di Caro e altri, CED, 2009/244057); mentre  secondo un orientamento meno rigoroso, il collegamento sussiste anche allorché vi sia un semplice rapporto di influenza di una prova, intesa come elemento di giudizio o di valutazione, su     258 Carlo Renoldi   Più circoscritta è, infine, l’ipotesi di collegamento derivante dalla coincidenza  della fonte probatoria (art. 371 lett. c), destinata ad operare soprattutto con riferimento ai collaboratori di giustizia, le cui dichiarazioni coinvolgono, solitamente,  più procedimenti.   L’obiettivo del coordinamento può essere perseguito in qualunque forma, non  essendo tassativa la tipizzazione operata dall’art. 371 78, la quale comunque contempla: a) lo scambio di atti ed informazioni tra pubblici ministeri 79; b) la comunicazione delle direttive rispettivamente impartite alla polizia giudiziaria, finalizzata ad evitare la duplicazione delle iniziative investigative; c) il compimento  congiunto di specifici atti d’indagine, come ad es. l’interrogatorio dell’indagato 80.  Benché in genere le iniziative di coordinamento vengano realizzate fino al momento in cui il pubblico ministero ha assunto le proprie determinazioni in ordine  all’esercizio dell’azione penale, ne è tuttavia possibile l’adozione nel contesto  delle indagini suppletive previste dall’art. 419 e di quelle integrative di cui  all’art. 430, nonché successivamente all’eventuale riapertura delle indagini ex  art. 414.   Quanto al problema dell’utilizzabilità degli atti compiuti nell’ambito delle  indagini collegate, se essa è pacifica per gli atti compiuti congiuntamente 81, è invece controversa per gli atti e le informazioni oggetto di scambio che, secondo  una prima tesi avrebbero una funzione di mera promozione dell’attività di indagine, senza poter assumere alcun valore latamente probatorio 82, mentre secondo altra opinione sarebbero pienamente utilizzabili in entrambi i procedimenti, potendo  dunque confluire, oltre che nel fascicolo del pubblico ministero, anche in quello  dibattimentale alle condizioni dell’art. 431 83.                               di un’altra prova (cfr. Cass., Sez. V, 20.11.2003, I., CED, 2004/229177). Più recentemente  Cass., Sez. V, 14.12.2011, Protoduari e altro, in DeJure, ha chiarito che il rapporto di connessione probatoria è ravvisabile quando un unico elemento di fatto proietti la sua valenza probatoria in relazione ad una pluralità di illeciti penali e non quando, semplicemente, la prova dei  reati connessi discenda dalla medesima parte.   78 L. D’Ambrosio, Art. 371, 294; L. Kalb, Il processo, 71; S. Sau, Le indagini collegate, 90.  79 Si ritiene che esso consenta una circolarità informativa anche in deroga ai doveri di se gretezza investigativa: L. D’Ambrosio, Art. 371, 295; P. Gaeta, Art. 371, 4543; S. Sau, Le indagini collegate, 97; I. Materia, Il coordinamento, 136.   80 Cass., Sez. I, 14.10.1999, Pupillo, CED, 1999/214704.  81 L. D’Ambrosio, Art. 371, 299.  82 Così L. D’Ambrosio, Art. 371, 299.  83 M. Bologna, Art. 372, 1671; G. Turone, Le indagini collegate, 38. In giurisprudenza v.   Cass., Sez. II, 1.12.1999, Cerqua, CED, 1999/214668, che ha ritenuto legittima l’ordinanza  cautelare emessa sulla base di elementi probatori trasmessi al pubblico ministero procedente da  altro ufficio di procura che li aveva raccolti in una diversa indagine a carico dei medesimi soggetti.     Le indagini del pubblico ministero 259   4. L’attività di coordinamento del procuratore nazionale antimafia e antiterrorismo.   Si è già osservato come le esigenze di coordinamento investigativo che stanno  alla base della disciplina dell’art. 371, si pongano in misura ancor più intensa rispetto ai reati di criminalità organizzata 84.   Per questo motivo, la legislazione dei primi anni ’90, antecedente all’inserimento dell’art. 371-bis nel codice di rito, ha perseguito l’obiettivo di garantire  l’unificazione delle indagini relative a tali delitti, in particolare con l’istituzione  dei Servizi centrali e interprovinciali delle forze di polizia destinati al contrasto  della criminalità organizzata (ad opera del d.l. 13.11.1990, n. 324, conv. con modif. dalla legge 12.7.1991, n. 203), nonché con la creazione della Direzione investigativa antimafia, incaricata delle attività di investigazione preventiva e di indagini di polizia giudiziaria sulla criminalità organizzata (istituita dal d.l. 29.10.1991,  n. 345, conv. con modif. dalla legge 30.12.1991, n. 410).   Con l’adozione del d.l. 20.11.1991, n. 367, conv. con modif. in legge 20.1.1992,  n. 8, si è quindi proceduto all’attribuzione della competenza funzionale in materia di reati di criminalità organizzata alle direzioni distrettuali antimafia, istituite  presso le procure dei tribunali del capoluogo del distretto nel cui ambito ha sede il  giudice competente ai sensi dell’art. 51 comma 3-bis; ed, ancora, con l’inserimento dell’art. 371-bis, si è infine istituita la Direzione nazionale antimafia, collocata nell’ambito della procura generale presso la Corte di cassazione, cui è stato  preposto il procuratore nazionale antimafia 85. Infine, con d.l. 18.2.2015, n. 7,  conv. con modif. in legge 17.4.2015, n. 43, alla Direzione nazionale antimafia è  stata devoluta la competenza in relazione ai delitti, consumati o tentati, con finalità di terrorismo 86, sicché essa ha mutato la propria denominazione in Direzione  nazionale antimafia ed antiterrorismo 87; ed analogo mutamento ha avuto luogo  in relazione a quella del Procuratore nazionale antimafia (v. artt. 9 e 10 del citato  d.l.). A livello territoriale, invece, l’attuale assetto delle funzioni inquirenti e requirenti è caratterizzato, nella materia antiterrorismo, dal mantenimento delle                               84 Secondo V. Borraccetti, L’attività, 86, potrebbe finanche affermarsi che il coordinamento   rappresenti il metodo tipico dell’attività investigativa antimafia.  85 Si tratta di un magistrato di cassazione con «spiccate attitudini organizzative e professio nali», nominato con delibera del Consiglio Superiore della Magistratura di concerto con il Ministro della giustizia, il cui incarico ha la durata di quattro anni ed è rinnovabile una sola volta.   86 Giova, peraltro, rilevare che dopo i tragici fatti dell’11.9.2001, fu emanato il d.l. 18.10.2001,  n. 374 («Disposizioni urgenti per contrastare il terrorismo internazionale») conv. con modif.  dalla legge 15.12.2001, n. 438, il cui art. 10-bis introducendo l’art. 51 comma 3-quater c.p.p.,  attribuì le funzioni inquirenti e requirenti antiterrorismo alle 26 procure distrettuali presenti sul  territorio nazionale. In tale frangente, peraltro, il legislatore non procedette alla creazione di un  organismo giurisdizionale centrale attributario dei compiti di impulso e coordinamento.   87 In argomento v. M.F. Cortesi, I riflessi, 948 s.     260 Carlo Renoldi   competenze alle Procure distrettuali, senza che si sia, quindi, proceduto alla costituzione di organismi giudiziari ad hoc 88.   Secondo quanto previsto dallo stesso art. 371-bis il procuratore nazionale antimafia ed antiterrorismo, che dispone della Direzione investigativa antimafia e  dei servizi provinciali e interprovinciali delle forze di polizia 89, è chiamato ad  esercitare, qualora si proceda per i reati di cui all’art. 51 comma 3-bis 90 e comma  3-quater 91 o nell’ambito dei procedimenti di prevenzione antimafia e antiterrorismo, poteri di intervento e di impulso, dettagliatamente elencati nel comma 3  dell’art. 371-bis, nei confronti dei soli procuratori distrettuali 92 (rispetto ai quali il  procuratore nazionale non si pone in rapporto di sovraordinazione gerarchica) al  fine di rendere effettivo il coordinamento delle attività di indagine, di razionalizzare l’impiego della polizia giudiziaria e di assicurare tempestività e completezza delle investigazioni 93.   Tali poteri sono oggetto di diversa ricostruzione 94. Mentre secondo una prima  tesi essi sarebbero comunque riconducibili al coordinamento delle indagini in  funzione generale e propulsiva 95, altra opinione evidenzia come la previsione, ac                             88 Il d.l. n. 7/2015, dunque, continua a rimettere le competenze in materia antiterrorismo al  Procuratore della Repubblica distrettuale, il quale potrà modulare l’organizzazione dell’ufficio  in funzione sia delle concrete manifestazioni assunte localmente dalla criminalità terroristica,  sia delle risorse, umane e materiali, disponibili. Per una valutazione critica sulla nuova disciplina v. A. Cisterna, Indagini coordinate, 96 s.    89 Con la modifica dell’art. 371-bis ad opera del d.l. n. 7/2015 e della relativa legge di conversione è stato previsto che il procuratore nazionale disponga della Direzione investigativa antimafia con riferimento ai soli delitti di cui all’art. 51 comma 3-bis, diversamente da quanto stabilito  in relazione ai servizi provinciali e interprovinciali delle forze di polizia, dei quali il procuratore  nazionale dispone anche con riguardo ai delitti contemplati dall’art. 51 comma 3-quater. Va peraltro segnalato che nello stesso frangente è stata eliminata la possibilità per il procuratore nazionale di disporre dei suddetti organismi investigativi nella materia delle misure di prevenzione.   90 Si tratta dei delitti, consumati o tentati, di cui agli artt. 416 commi 6 e 7, 416, realizzato allo  scopo di commettere delitti previsti dagli artt. 473 e 474, 600, 601, 602, 416-bis e 630 c.p., dei  delitti commessi avvalendosi delle condizioni previste dall’art. 416-bis c.p. ovvero al fine di agevolare l’attività delle associazioni previste dallo stesso articolo, nonché dei delitti previsti dall’art.  74 d.P.R. 9.10.1990, n. 309, dall’art. 291-quater d.P.R. 23.1.1973, n. 43, e dall’art. 260 d.lgs.  3.4.2006, n. 152 (riferimento, quest’ultimo, introdotto dall’art. 11 legge 13.8.2010, n. 136).   91 Tale disposizione fa riferimento ai delitti, consumati o tentati, commessi «con finalità di  terrorismo».   92 Secondo G. Melillo, Art. 371-bis, 2847, è auspicabile, de jure condendo, che il coordinamento si estenda a tutti gli uffici del pubblico ministero ed alle indagini che solo potenzialmente lambiscono la criminalità organizzata.   93 La competenza del Procuratore nazionale antimafia non esclude l’eventuale coordinamento spontaneo da parte degli uffici che procedono ad indagini collegate ex art. 371.   94 V. S. Renzetti, Art. 371-bis, 3371 s.  95 V. Borraccetti, L’attività, 88; S. Sau, Le indagini collegate, 134; G. Turone, Le indagini   collegate, 84.     Le indagini del pubblico ministero 261   canto alle funzioni di impulso e di coordinamento, di quella diretta ad assicurare  la completezza e la tempestività delle investigazioni, consenta di prescindere finanche dalla esistenza di indagini collegate 96, realizzandosi la possibilità di un  intervento del procuratore nazionale in una fase prodromica al coordinamento 97.   Venendo all’analisi delle singole attribuzioni del procuratore nazionale e  partendo dall’attività informativa, essa concerne, stando alla lettera della norma,  l’acquisizione e l’elaborazione di notizie, informazioni e dati attinenti alla criminalità organizzata, allo scopo di favorire il coordinamento investigativo e la repressione dei reati.   A tal fine, il comma 2-bis dell’art. 117, introdotto dall’art. 4 comma 9 d.l.  8.6.1992, n. 306, conv. con modif. dalla l. 7.8.1992, n. 356, ha attribuito al Procuratore nazionale antimafia il potere di accedere al registro delle notizie di reato e alle  banche dati istituite appositamente presso le direzioni distrettuali antimafia, oggi  confluite in un sistema integrato istituito presso la Direzione nazionale antimafia,  denominato S.i.d.n.a.-S.i.d.d.a. (Sistema informativo Direzione nazionale e Direzioni distrettuali antimafia) 98 in grado di elaborare, a livello centrale, le informazioni relative alle indagini preliminari ed ai procedimenti iscritti presso le singole direzioni distrettuali, ovviamente con riferimento ai reati di cui all’art. 51 comma 3-bis.   Prima della recente modifica, operata dall’art. 9 comma 3 d.l. n. 7/2015, si era  molto discusso se l’art. 117 comma 2-bis consentisse al p.n.a. di accedere anche  agli altri registri custoditi presso le procure della Repubblica e non solo a quelli  delle direzioni distrettuali antimafia 99.   Sul punto il C.S.M., dopo aver affermato che tra le specifiche competenze del  Procuratore nazionale rientra anche la raccolta di tutti i materiali che possono servire agli scopi istituzionali dell’ufficio, anche attraverso il coinvolgimento delle                               96 In questo senso G. Salvi, Funzioni e poteri, 1081; G. Turone, Le indagini collegate, 85;  P.L. Vigna, La completezza, 15.    97 Secondo G. Melillo, Art. 371-bis, 2846, la funzione di impulso del Procuratore nazionale  antimafia, può essere esercitata anche con riferimento ad un’indagine condotta da una sola  procura distrettuale, non suscettibile di collegamento con indagini in corso presso altri uffici.   98 V., sul punto, V. Borraccetti, P. Grasso, Il sistema informativo, 7. L’art. 117 comma 2bis, è stato modificato dall’art. 2 comma 1 legge 15.7.2009, n. 94, che ha inserito il riferimento  «ai registri di cui all’art. 34 della legge 19 marzo 1990, n. 55», ovvero ai «registri per le annotazioni relative ai procedimenti di prevenzione».   99 A favore della soluzione positiva si è osservato come essa corrisponda al disegno di instaurare quei collegamenti «a rete» tra procure ordinarie e procure antimafia che costituiscono  il presupposto per l’efficacia dell’azione investigativa: così B. Mercuri, Art. 371-bis, 1595, secondo il quale, a ben guardare, si può facilmente uscire dalle strettoie dell’art. 117 comma 2bis, e fondare la legittimazione per l’accesso agli atti di indagine svolti dai pubblico ministero  presso le procure territoriali sul comma 3 lett. c dell’art. 371-bis, la cui ampia formulazione è  suscettibile di ricomprendere tutti i reati che, sul piano fattuale, vengono commessi in forma  organizzata o, comunque, in connessione con la criminalità organizzata e che inoltre, a differenza dell’art. 117 comma 2-bis, non contempla espressamente il procuratore distrettuale quale  destinatario dell’esercizio dei poteri del Procuratore nazionale antimafia.     262 Carlo Renoldi   procure territoriali 100, ha successivamente riconosciuto, in capo al procuratore nazionale, il potere di estrarre copia degli atti di indagine compiuti da qualsiasi  ufficio del pubblico ministero, purché sussista un collegamento con altre indagini in corso presso una direzione distrettuale antimafia 101.   Per effetto della recente modifica al comma 2-bis dell’art. 117, è ora stabilito  che «il Procuratore Nazionale Antimafia e antiterrorismo, nell’ambito delle funzioni previste dall’art. 371-bis, accede al registro delle notizie di reato, ai registri  di cui all’art. 34 della legge 19 marzo 1990, n. 55, e alle banche dati istituite appositamente presso le Procure distrettuali, realizzando se del caso collegamenti  reciproci». Pertanto, sembra ora potersi configurare l’accesso, da parte della Direzione nazionale antimafia, a tutte le altre banche dati istituite presso le procure distrettuali: non solo a quelle relative ai procedimenti di competenza delle d.d.a. ex  art. 51 comma 3-bis, ma anche a quelle afferenti sia ai delitti previsti dal comma  3-quater in materia di terrorismo, sia ai delitti, consumati o tentati, previsti dal  comma 3-quinquies (costituiti dai delitti di cui agli artt. 414-bis, 600-bis, 600-ter,  600-quater, 600-quater.1, 600-quinquies, 609-undecies, 615-ter, 615-quater, 615quinquies, 617-bis, 617-ter, 617-quater, 617-quinquies, 617-sexies, 635-bis, 635ter, 635-quater, 640-ter e 640-quinquies c.p.).   Da ultimo è opportuno evidenziare come la raccolta di dati e informazioni da  parte del Procuratore nazionale possa orientarsi, oltre che in direzione di organismi giudiziari nazionali o di altre giurisdizioni 102, anche nei confronti di enti  esterni (Banca d’Italia, Ufficio Italiano Cambi, Autorità per la vigilanza sugli appalti pubblici), al fine di consentire al procuratore nazionale di acquisire qualsiasi  informazione significativa sulle indagini contro il crimine organizzato.   Venendo poi ai poteri attribuiti al procuratore nazionale al fine di assicurare,  anche per mezzo dei magistrati della Direzione nazionale antimafia, il collegamento investigativo – compito attribuitogli dall’art. 371-bis comma 3 lett. a – le  lett. f e g dello stesso comma prevedono che il Procuratore nazionale antimafia  abbia il potere di impartire specifiche direttive ai procuratori distrettuali, finalizzate a «prevenire o risolvere i contrasti riguardanti le modalità secondo le                               100 Delibera del 21.1.1998 in tema di «Rapporti tra Direzione nazionale antimafia e singole   Procure della Repubblica», in Quaderni C.S.M., 1998, n. 105, 347; cfr. anche S. Sau, Le indagini collegate, 147.   101 Si veda sul punto la Delibera del C.S.M. in data 27.7.2011. Giova peraltro rilevare come  i magistrati coinvolti nel coordinamento investigativo debbano ritenersi obbligati a cooperare  nel reciproco scambio di atti, informazioni e notizie circa le indagini svolte e da svolgere e le  iniziative che gli stessi intendono adottare, configurando l’inosservanza del dovere di cooperare una violazione di norma processuale, rilevante sotto il profilo disciplinare: v. Cass. civ., Sez.  Un., 17.7.2003, xy, in Mass. Giust. civ., 2003, 7-8, che in tale condotta di inosservanza ha ravvisato una violazione rilevante ai sensi dell’art. 18 r.d.lgs. 31.5.1946, n. 511.   102 G. Melillo, Art. 371-bis, 2851; G. Melillo, Procedimenti connessi, 2424, che sottolinea  l’importanza, in questo ambito, dei c.d. “protocolli di cooperazione” con le omologhe autorità  di altri Paesi.     Le indagini del pubblico ministero 263   quali realizzare il coordinamento nell’attività di indagine» (lett. f) nonché di riunire i procuratori distrettuali, volte alla soluzione dei contrasti che permangano  nonostante le direttive impartite (lett. g).   Sotto il primo profilo vengono in rilievo le determinazioni che, anche con una  semplice nota indirizzata agli uffici interessati 103, sono impartite per risolvere  eventuali conflitti in ordine ai modi e ai tempi del compimento di singoli atti di  indagine 104, ovvero alla strategia investigativa da seguire 105, senza la possibilità,  originariamente prevista dalla lett. d dell’art. 371-bis (eliminata in sede di conversione del d.l. n. 345/1991), di interferire nell’individuazione dei temi di indagine e  nella loro conduzione 106.   Quanto al potere di indire riunioni dei procuratori distrettuali antimafia, volte  alla soluzione dei contrasti che permangano nonostante le direttive impartite, nella  prassi lo strumento è stato in realtà utilizzato quale forma ordinaria di esercizio  delle funzioni di impulso e coordinamento del procuratore nazionale, anche prima  dell’insorgenza di contrasti 107.   L’art. 371-bis comma 3 lett. b, contempla inoltre il potere del Procuratore nazionale di disporre, previa audizione non vincolante del Procuratore distrettuale 108, l’applicazione temporanea dei magistrati della Direzione nazionale antimafia e delle direzioni distrettuali, al fine di soddisfare «specifiche e contingenti esigenze» investigative o processuali 109. Ancor più nel dettaglio, l’art. 110 ord.  giud., “novato” senza sostanziali interpolazioni dall’art. 105 d.lgs. n. 158/2011  (c.d. Codice antimafia), configurava, tra i presupposti dell’applicazione, la ricorrenza di «procedimenti di particolare complessità o che richiedano specifiche  esperienze e competenze professionali» oppure la sussistenza di protratte vacanze  di organico o di inerzia nella conduzione delle indagini 110. Tra i presupposti non                               103 Così V. Borraccetti, L’attività, 89.  104 G. Salvi, sub art. 9, 47.  105 B. Mercuri, Art. 371-bis, 1599. L’eventuale conflitto sulla competenza è risolto dal pro curatore generale presso la corte d’appello o dal procuratore generale presso la corte di cassazione, con obbligo di preventiva consultazione non vincolante (nel primo caso) e di informativa (nel secondo) al Procuratore nazionale antimafia secondo la previsione dell’art. 54-ter: v. F.  Della Casa, G.P. Voena, Soggetti, 73; S. Sau, Le indagini collegate, 140.    106 G. Salvi, Funzioni e poteri, 1086 sottolinea la difficoltà di distinguere, nel caso concreto, il confine tra sindacato sui modi del coordinamento e sindacato sull’attività di indagine in  quanto tale.   107 V. Borraccetti, L’attività, 90; G. Melillo, Art. 371-bis, 2853.  108 Il consenso del capo dell’ufficio è richiesto unicamente nel caso di applicazione di ma gistrati appartenenti alle procure ordinarie.  109 Tale richiamo rende l’applicazione adottabile sia nella fase delle indagini preliminari   che in quella del processo. L’art. 106 d.lgs. n. 159/2011 ha esteso il potere di applicazione ai  procedimenti di prevenzione patrimoniale.   110 Rilevano F. Della Casa, G.P. Voena, Soggetti, 83, come la complessità investigativa e l’esigenza di particolari esperienze e competenze costituiscano condizioni quasi sempre ricorrenti nei  procedimenti in materia di criminalità organizzata. Analogamente G. Salvi, Funzioni, 1082.     264 Carlo Renoldi   sono richiamate le esigenze del coordinamento delle indagini, sicché si è ritenuto  che il p.n.a., nell’esercizio del potere di applicazione, possa prescinderne 111.   L’applicazione è disposta, sentiti i procuratori generali e i procuratori della  Repubblica interessati, con decreto motivato, nel quale devono essere indicati i  presupposti che la giustificano e il procedimento cui l’applicazione si riferisce,  non potendo il magistrato applicato essere designato per la trattazione di affari diversi da quelli indicati nel provvedimento (art. 105 comma 4). Il decreto, immediatamente esecutivo, è trasmesso senza ritardo al C.S.M. per l’approvazione,  nonché al ministro della giustizia (art. 105 comma 3). Al C.S.M. è demandato un  controllo meramente formale, mentre gli è precluso ogni sindacato sul merito. A  differenza di quanto avviene per l’avocazione, non è previsto alcun potere di reclamo avverso il provvedimento di applicazione.   L’applicazione può essere disposta per un anno, rinnovabile per un ulteriore  anno nei «casi di necessità dell’ufficio al quale il magistrato è applicato» (art. 105  comma 2).   L’art. 371-bis comma 3 lett. h, conferisce al procuratore nazionale il potere di  avocazione in presenza di una perdurante ed ingiustificata inerzia nell’attività  d’indagine e dopo l’esperimento, da parte dello stesso procuratore, degli strumenti  di composizione dei contrasti previsti dalla lett. f del medesimo articolo (n. 1);  oppure in caso di ingiustificata e reiterata violazione dei doveri previsti dall’art.  371-bis ai fini del coordinamento delle indagini (n. 2).   In presenza di una delle situazioni descritte, il procuratore nazionale, assunte le  necessarie informazioni, personalmente o tramite un magistrato della Direzione  nazionale antimafia all’uopo designato, procede all’avocazione (art. 371-bis comma 4), disposta la quale l’indagine è svolta dalla stessa Direzione, essendo precluso al procuratore nazionale di delegare, dopo l’avocazione, il compimento delle  indagini ad altri uffici del pubblico ministero (cfr. art. 371-bis comma 4 secondo  periodo).   Il decreto motivato di avocazione deve essere trasmesso al C.S.M. ed ai procuratori interessati, ai quali è attribuita facoltà di reclamo davanti al procuratore generale presso la Corte di cassazione, che, in caso di accoglimento, ne dispone la  revoca, con conseguente restituzione degli atti all’ufficio avocato (v. art. 70 commi 6 e 6-bis ord. giud.).   Ulteriore strumento di coordinamento è costituito dal colloquio investigativo,  previsto dall’art. 18-bis comma 5 ord. penit. (introdotto dall’art. 16 comma 3 d.l.  8.6.1992, n. 306, conv. con modif. in legge 7.8.1992, n. 356), che attribuisce al  p.n.a. la possibilità di procedere a colloqui personali con detenuti ed internati «ai  fini delle funzioni di impulso e di coordinamento previste dall’art. 371-bis».   Secondo l’opinione prevalente il colloquio investigativo costituisce un atto atipico, informale, riconducibile alla generale attività informativa, giudiziaria e di                               111 G. Salvi, Funzioni e poteri, 1084; contra V. Borraccetti, L’attività, 92; S. Sau, Le indagini collegate, 154.     Le indagini del pubblico ministero 265   coordinamento e impulso propria del procuratore nazionale; e come tale non utilizzabile a fini processuali 112.   Con il d.l. 23.5.2008, n. 92, conv. in legge 24.7.2008, n. 125 («Misure urgenti  in materia di sicurezza pubblica»), l’art. 371-bis si è arricchito di un riferimento ai  procedimenti di prevenzione antimafia, ricondotti nell’orbita dei poteri del procuratore nazionale 113, in precedenza investito, ad opera del d.l. 8.6.1992, n. 306, soltanto del potere di proporre l’applicazione della sorveglianza speciale di pubblica  sicurezza e l’obbligo di soggiorno nei confronti di soggetti indiziati di delitti di  criminalità organizzata (esteso, con la successiva adozione del d.lgs. n. 159/2011,  al potere di proporre l’applicazione di misure di prevenzione personali).   5. Il coordinamento investigativo nella prospettiva sovranazionale.   Il carattere sempre più transnazionale di taluni, tra i più gravi, fenomeni criminali, pone una pressante esigenza di cooperazione tra organi investigativi e giudiziari che, pur riconducibili a diverse realtà statuali ed ordinamentali, caratterizzano assai spesso la loro iniziativa di indagine per un reciproco scambio informativo.   In questa prospettiva, sono stati numerosi gli interventi normativi che, nel corso dell’ultimo ventennio, hanno da un lato cercato di rafforzare la collaborazione  tra le autorità giudiziarie, attraverso una semplificazione delle relative procedure  ed il mutuo riconoscimento delle decisioni giudiziarie; e dall’altro lato hanno av                             112 P. Gaeta, Art. 371, 4576. In argomento v. F. De Leo, Il pubblico ministero, 1445. In  considerazione della natura non strettamente processuale dei colloqui investigativi, riconducibili all’attività amministrativa, prevalentemente preventiva, della cosiddetta “polizia di sicurezza”, Cass., Sez. V, 14.10.1996, Colecchia e altro, CED, 1996/206904, ha ritenuto manifestamente infondata l’eccezione di illegittimità sollevata con riferimento agli artt. 2, 3 e 24  comma 2 Cost., nella parte in cui l’art. 18-bis ord. penit. consente al personale dei servizi investigativi di avere colloqui con i detenuti senza la presenza del difensore e senza l’obbligo di  redigere il relativo verbale.    Nella stessa prospettiva si è ritenuto che la dichiarazione resa in dibattimento dal collaboratore di giustizia che abbia avuto contatti con altri collaboratori ovvero abbia sostenuto colloqui  per fini investigativi, non è inutilizzabile, atteso che tale sanzione colpisce soltanto le dichiarazioni rilasciate, in fase di indagini preliminari, al pubblico ministero o alla polizia giudiziaria  (Cass., Sez. II, 11.4.2013, P.G., Ravese e altro, CED, 2013/256400; Cass., Sez. V, 1.3.2002, Di  Dio e altro, CED, 2002/221908).   113 Contestualmente, il d.l. n. 92/2008 ha introdotto l’art. 110-ter ord. giud., consentendo al  Procuratore nazionale antimafia e al procuratore generale presso la Corte d’appello di procedere alla applicazione dei magistrati in relazione ai procedimenti di prevenzione patrimoniale.  Tale disciplina è poi confluita nell’art. 106 d.lgs. n. 159/2011. Si ritiene che l’applicazione da  parte del p.n.a. possa essere disposta dopo la proposizione della misura preventiva, posto che  essa è destinata alla «trattazione» della proposta di prevenzione e deve avvenire per «singoli  procedimenti»: in questo senso F. Vergine, L’applicazione, 449.     266 Carlo Renoldi   vertito la necessità di dar vita a istituzioni sovranazionali di coordinamento 114.  A partire alle disposizioni contenute nell’Azione Comune del 29.6.1998, istitutiva  della Rete Giudiziaria Europea 115, alla decisione n. 1999/352/CE, CECA, Euratom della Commissione, del 28.4.1999, che ha istituito l’Ufficio europeo per la  lotta antifrode (OLAF) 116; dalla Raccomandazione n. 19 del 6.10.2000 del Consiglio d’Europa, sul ruolo del pubblico ministero nel sistema di giustizia penale, alla Decisione del Consiglio GAI del 14.12.2000, istitutiva dell’Unità provvisoria di  cooperazione giudiziaria 117; fino alla decisione del Consiglio dei Ministri della  Giustizia e degli Affari interni dell’Unione europea adottata il 28.2.2002, poi modificata dalla decisione n. 2003/659/GAI del Consiglio del 18.6.2003, che ha invece istituito Eurojust – organo collegiale, composto di ventisette membri nazionali, nominati da ciascuno Stato membro dell’Unione Europea – in vista del rafforzamento della lotta contro gravi forme di criminalità attraverso lo strumento  del coordinamento investigativo 118.   I compiti principali di Eurojust, infatti, sono essenzialmente individuabili nella promozione del coordinamento investigativo tra le competenti autorità degli  stati membri, anche al fine di evitare l’insorgenza di eventuali conflitti di competenza, nonché nell’agevolare l’assistenza giudiziaria internazionale e l’esecuzione  delle richieste di estradizione: compiti previsti anche dall’art. 85 del Trattato sul  funzionamento U.E. Tali attività, in assenza di una regolamentazione comunitaria,  sono attualmente svolte attraverso le guidelines che la stessa Eurojust ha adottato.   In forza degli artt. 6 lett. a n. 2 e 7 lett. a n. 2, della già citata decisione n.  2002/187/GAI, istitutiva di Eurojust, (ed in base agli artt. 5 comma 2 lett. a, n. 2,  e 6 legge 14.3.2005, n. 41 di attuazione 119) tale organismo, nei settori di sua competenza, può avviare direttamente (e coordinare) indagini penali; può proporre  l’esercizio di azioni penali da parte delle competenti autorità nazionali, e precede                             114 Cfr. F. De Leo, Da Eurojust, 1432.  115 Si tratta di uno strumento diretto a migliorare la cooperazione giudiziaria nel contrasto   delle forme di criminalità grave e organizzata transnazionale, il traffico di stupefacenti, la corruzione ed il terrorismo, in relazione ai quali reati svolge altresì un’importante attività di scambio d’informazioni (cfr. E. Calvanese, G. De Amicis, La Rete giudiziaria europea, 608).   116 L’Ufficio europeo per la lotta antifrode svolge un ruolo di coordinamento e di collaborazione nei confronti delle autorità giudiziarie nazionali che, nei singoli ordinamenti, sono titolari delle indagini relative a fenomeni di frodi transnazionali.   117 L’organismo di coordinamento, già immaginato dalla Commissione speciale del Consiglio Europeo di Tampere, riunitasi in data 16 ottobre 1999 per assumere specifiche iniziative in  relazione ai temi connessi con la giustizia e con gli affari interni, era stato costituito per rafforzare la cooperazione giudiziaria nel caso in cui due o più Stati membri fossero stati coinvolti in  indagini sulla criminalità organizzata (in argomento v. G. De Amicis, “Eurojust”: istituzione  dell’unità provvisoria, 224).   118 Cfr. F. De Leo, Le funzioni di coordinamento di Eurojust, 1110.   119 G. De Amicis, G. Santalucia, L’attuazione di Eurojust, 728.     Le indagini del pubblico ministero 267   re al loro coordinamento 120. In prospettiva, in particolare dopo la presentazione  della proposta di Regolamento Com(2013)534 Final, gli sforzi volti a realizzare  forme più efficaci ed incisive di intervento degli organi requirenti, in specie sul  versante della protezione degli interessi finanziari dell’Unione europea, sembrano  poter condurre alla istituzione di una Procura Europea 121.   Altro strumento di particolare utilità per il coordinamento di indagini transnazionali è rappresentato dal magistrato di collegamento per la cooperazione giudiziaria penale e civile, previsto dall’azione comune adottata dal Consiglio il  22.4.1996.   6. La avocazione delle indagini.   L’avocazione, disciplinata dall’art. 372, costituisce lo strumento attraverso il  quale l’ordinamento consente, nel corso del procedimento di primo grado 122, la  sostituzione del procuratore della Repubblica con il procuratore generale presso la  corte d’appello 123 nello svolgimento delle attività di sua competenza, al fine di  ovviare a situazioni di inerzia o comunque di stallo del primo ufficio 124, tali da                               120 Cfr. G. De Amicis, Lotta alla criminalità, 106. In argomento v. E. Aprile, F. Spiezia,  Cooperazione giudiziaria, passim; P. Moscarini, Eurojust e il pubblico ministero europeo, in  Dir. pen. proc., 2011, 635 s. Sulle prospettive di riforma di Eurojust, v. F. Spiezia, La proposta  di Regolamento, in Cass. pen., 2015, 1614.   121 In argomento v. G. Di Paolo, S. Marcolini, Verso l’istituzione di una Procura Europea,  ivi, 2014, 360 s.   122 Nel senso che il pubblico ministero d’appello possa esercitare l’avocazione tra l’iscrizione della notizia di reato nell’apposito registro e l’atto di esercizio dell’azione penale o la  richiesta di archiviazione v. F. Cintioli, Linee sistematiche, 55 s.; L. D’Ambrosio, Art. 372,  317; P. Gaeta, Art. 372, 4585. Secondo Cass., Sez. VI, 3.4.2003, Mazzucca, in Cass. pen., 2004,  3673, «è inammissibile per difetto di legittimazione il ricorso per cassazione proposto dal procuratore generale avverso l’ordinanza di archiviazione di un procedimento avocato successivamente all’udienza in camera di consiglio di cui all’art. 409, comma 2, in quanto l’avocazione, anziché allo svolgimento delle indagini, viene in tal caso ad esaurirsi nel mero potere di  impugnazione».   123 La scelta del conferimento della competenza in materia di avocazione all’ufficio del  pubblico ministero di secondo grado è coerente con l’attribuzione, ad opera dell’art. 6 d.lgs.  20.2.2006, n. 106, del potere di vigilanza e controllo sull’efficienza investigativa dei magistrati  requirenti di tutto il distretto, al fine di verificare il corretto e uniforme esercizio dell’azione  penale ed il rispetto delle norme sul giusto processo: v. A.A. Dalia, M. Ferraioli, Manuale,  145; M.L. Di Bitonto, Avocazione, 113; R. Orlandi, Pubblico ministero, 951.   124 A. Bernardi, Artt. 412-413, 550 ss.; M.L. Di Bitonto, Avocazione, 112; M.L. Di Bitonto, Art. 372, 3383; M. Bologna, Art. 372, 1681; F. Caprioli, L’archiviazione, 579, nota 129;  L. D’Ambrosio, Art. 372, 309; G. Dean, V. Seghetti, Avocazione, 480 ss.; G. Salvi, Primi  problemi, 601; A.A. Sammarco, La richiesta, 267 ss.; C. Valentini Reuter, Le forme di controllo, 199.     268 Carlo Renoldi   riverberarsi sulla stessa operatività dell’obbligo di esercitare l’azione penale 125.  «Storica [...] espressione di concezioni gerarchicamente autoritarie nei rapporti tra  organi inferiori e superiori del P.M.» 126, l’istituto ora risponde, dunque, alle istanze derivanti dai principi di buona amministrazione dell’ufficio e di ragionevole  durata del processo (art. 111 comma 2 Cost.) 127, che sottendono uno specifico interesse pubblico al corretto e celere svolgimento delle indagini preliminari 128, tanto più ove si consideri che l’attività d’indagine è oggi sottoposta a rigorose cadenze temporali, sanzionate con l’inutilizzabilità degli atti compiuti fuori termine (art. 407 comma 3) 129.   Al fine di armonizzare l’istituto in esame con i principi d’indipendenza del  magistrato requirente (cfr. art. 107 comma 4 Cost.) le ipotesi di avocazione sono  specificamente tipizzate dal codice; ed in base all’art. 372 è possibile distinguerle in “obbligatorie” e “facoltative” (queste ultime, individuate dal ricorso alla locuzione «può») 130. Mentre nei casi di avocazione obbligatoria, ricorrendo le condizioni previste dalla norma il pubblico ministero d’appello deve procedervi  senz’altro 131, negli altri casi la valutazione è interamente affidata al procuratore  generale presso la corte d’appello, senza che peraltro la norma definisca i criteri  della scelta 132.                               125 L. D’Ambrosio, Art. 372, 306; M.L. Di Bitonto, L’avocazione facoltativa, 33 ss. Nel   senso che l’art. 112 Cost. ponga, a carico del pubblico ministero, un preciso obbligo di svolgimento delle indagini, cfr. F. Caprioli, L’archiviazione, 535; E. Marzaduri, Azione, 9; F. Siracusano, La completezza, 19 s. e 217 ss.   126 Così B. Mercuri, Art. 372, 1245.  127 P. Tonini, Manuale, 120.  128 P. Corso, Le indagini preliminari, 439; B. Mercuri, Art. 372, 1245.  129 M.L. Di Bitonto, L’avocazione facoltativa, 36.  130 M. Alzetta, G. Belelli, Procuratore generale, 240; A. Bernardi, Artt. 412-413, 551 s.; F.   Caprioli, Indagini, 578; L. Carli, L’avocazione, 600; G. Dean, V. Seghetti, Avocazione, 478  ss.; M.L. Di Bitonto, Avocazione, 114 s.; M. Mercone, Sulla «avocazione per analogia», 939;  B. Nacar, Indagini preliminari (Avocazione delle), 387 ss.; L. Padula, L’avocazione, 984; G.P.  Voena, Appunti, 313. Analogamente, C. cost., 6.6.1991, n. 253 (ord.). Minoritaria è dunque  l’opinione secondo cui tale locuzione definirebbe un ambito di discrezionalità tecnica, per cui  il procuratore generale sarebbe chiamato a vagliare le condizioni di esercizio del potere di avocazione, dovendo poi essere tenuto a disporla quando ne ricorrano le condizioni di legge: in  questo senso L. D’Ambrosio, Art. 372, 316; G. Dean, V. Seghetti, Avocazione, 482 s.; P. Tonini, Manuale, 120; C. Valentini Reuter, Le forme di controllo, 203.   131 Anche nei casi di avocazione obbligatoria l’intervento del procuratore generale può fare  seguito alle sollecitazioni della persona sottoposta alle indagini o della persona offesa: v. M.L.  Di Bitonto, L’avocazione facoltativa, 89 ss.; M.C. Russo, L’avocazione, 143. Secondo Cass.,  Sez. II, 13.1.2010, Rapotez, inedita, il provvedimento con cui il procuratore generale abbia reputato di non esercitare l’avocazione delle indagini sollecitata dalla persona offesa dal reato  non è impugnabile.   132 V. M.L. Di Bitonto, Avocazione, 115; M.L. Di Bitonto, L’avocazione facoltativa, 44 ss.      Le indagini del pubblico ministero 269   Tra le ipotesi di avocazione obbligatoria rientrano quelle disciplinate dagli artt.  371-bis, 372 133, 412 comma 1 134; tra quelle di avocazione facoltativa, le ipotesi di  cui agli artt. 412 comma 2 e 421-bis comma 2 135.   In particolare, il comma 1-bis dell’art. 372 attribuisce al procuratore generale  presso la corte d’appello il potere di avocazione delle indagini relative ad una serie di delitti di particolare gravità 136 al fine di rimediare al deficit di coordinamento investigativo riscontrato presso gli uffici di primo grado del distretto. Il procuratore generale viene, dunque, investito del ruolo di organo di controllo e di promozione del coordinamento investigativo, esercitato dapprima segnalando l’esistenza di indagini collegate; poi organizzando le riunioni tra gli uffici titolari di  tali indagini di cui all’art. 118-bis disp. att.: e solo nel caso in cui il risultato non  sia stato conseguito, attraverso l’avocazione 137. Peraltro, dopo la modifica dell’art.  51 (e l’inserimento del comma 3-quater) ad opera dell’art. 10-bis d.l. 18.10.2001, n.  374, conv. con modif. in legge 15.12.2001, n. 438 («Disposizioni urgenti per contrastare il terrorismo internazionale»), il potere di avocazione in esame pare esperibile solo quando, rispetto ai reati elencati nel comma 1-bis dell’art. 372, debba  escludersi la finalità di terrorismo, avendo il legislatore accentrato presso la procura della Repubblica distrettuale le indagini relative a criminalità organizzata di                               133 Nel senso che tali ipotesi di avocazione siano esperibili anche nel procedimento dinanzi   al giudice di pace, v. H. Belluta, Art. 17, 155; F. Caprioli, Esercizio dell’azione, 170, nota 22.  134 Secondo le Sezioni unite della Corte di cassazione, ove la notizia di reato non sia stata   iscritta nell’apposito registro o sia stata iscritta nel c.d. modello 45, la procedura da esperire in  relazione all’inerzia del pubblico ministero (o avverso il decreto che, dopo l’iscrizione tra le  pseudo-notizie di reato, abbia disposto la trasmissione all’archivio) è proprio quella dell’avocazione delle indagini ex art. 412: Cass., Sez. Un., 24.9.2001, Chirico, in Cass. pen., 2002,  903, nota M. Mercone, secondo cui in tali casi è inammissibile il ricorso per cassazione. Analogamente v. Cass., Sez. VI, 8.1.2003, Diamanti e altro, CED, 2003/224820. V. però Cass.,  Sez. III, 24.10.2012, Agosta, CED, 2012/254148, secondo cui il procuratore generale non è  obbligato ad avocare la pseudonotizia di reato iscritta a mod. 45 o ad iscrivere il fascicolo a  mod. 21, ben potendo l’interessato sollecitare il pubblico ministero ad inviare gli atti all’esame  del giudice per il controllo sull’infondatezza della notizia di reato.   135 Quest’ultima ipotesi, esperibile in udienza preliminare, è in realtà di controversa qualificazione.   136 Si tratta dei delitti di associazione con finalità di terrorismo anche internazionale o di  eversione dell’ordine democratico (art. 270-bis c.p.), attentato per finalità terroristiche o di  eversione (art. 280 c.p.), devastazione, saccheggio e strage (art. 285 c.p.), guerra civile (art.  286 c.p.), sequestro di persona a scopo di terrorismo o di eversione (art. 289-bis c.p.), cospirazione politica mediante associazione (art. 305 c.p.), banda armata (art. 306 c.p.), associazione  per delinquere nei casi in cui è obbligatorio l’arresto, strage (art. 422 c.p.).   137 Secondo G. Salvi, Art. 372, 282-283, la previsione, tra i presupposti dell’avocazione,  anche «l’infruttuoso esperimento dei tentativi di composizione delle divergenze nella conduzione di indagini collegate» comporta una estensione del concetto di inerzia del pubblico ministero fino al punto di «attingere aspetti concernenti il merito della conduzione delle indagini  preliminari».     270 Carlo Renoldi   matrice politica e terroristica e non essendo dunque configurabile un’esigenza di  coordinamento investigativo tra più uffici requirenti del distretto.   Ai sensi della lett. a dell’art. 372 comma 1, l’avocazione è disposta obbligatoriamente quando il magistrato del pubblico ministero originariamente titolare  delle indagini si sia astenuto 138 o versi in una condizione di incompatibilità 139 ed  il procuratore della Repubblica, debitamente informato dall’interessato 140, non  possa procedere alla sua tempestiva sostituzione 141, con conseguente impossibilità  di adempiere alle funzioni proprie dell’ufficio.   La lett. b dell’art. 372 comma 1, disciplina poi il caso in cui il procuratore della Repubblica non abbia ottemperato, pur in presenza di taluna delle condizioni di  cui all’art. 36 comma 1 lett. a, b, d e e, all’obbligo di sostituire il magistrato designato per le indagini 142. Peraltro, in presenza dei medesimi presupposti il procura                             138 Benché la formulazione letterale dell’art. 52 comma 1, configuri l’astensione in termini   di “facoltà” e non di “dovere”, la dottrina ritiene che sul magistrato del pubblico ministero che  versi in una delle condizioni previste dall’art. 36 comma 1 lett. a, b, d ed e incomba, in realtà,  un obbligo di astensione, considerato che l’art. 372 impone al procuratore della Repubblica lo  stesso obbligo di sostituzione previsto dall’art. 53 comma 2, con riferimento al magistrato  d’udienza (v. infra). L’unica ipotesi facoltativa sembra, dunque, essere quella relativa alla sussistenza di «gravi ragioni di convenienza» (v. però, O. Mazza, I protagonisti del processo, 112  s., secondo cui, anche in questo caso, l’astensione sarebbe da considerare doverosa quantomeno sul piano deontologico). In argomento v. G. Bellantoni, Note e spunti, 1018; P. Tonini, Manuale, 121.   139 L’incompatibilità del magistrato del pubblico ministero si realizza quando si trovi in una  delle situazioni disciplinate dagli artt. 18 e 19 ord. giud., risultando legato da vincoli di parentela o affinità con professionisti o magistrati della stessa sede giudiziaria.   140 Per l’esistenza di un obbligo di segnalazione v. S. Sau, Avocazione, 3.  141 Secondo L. D’Ambrosio, Art. 372, 320, il concetto di tempestività corrisponde a quello   di utilità della sostituzione al procedimento. In argomento v. A. Cassiani, Il potere di avocazione, 99.   142 Si tratta dei casi in cui il pubblico ministero abbia interesse nel procedimento o sia debitore o creditore di una parte privata o di un difensore (art. 36 comma 1 lett. a); ovvero sia tutore, curatore o datore di lavoro di una delle parti private, oppure il difensore, procuratore o curatore di esse sia prossimo congiunto del magistrato stesso o del suo coniuge (art. 36 comma 1  lett. b); o, ancora, se vi sia inimicizia grave fra lui o un suo prossimo congiunto e una delle parti private (art. 36 comma 1 lett. d); o, infine, se un prossimo congiunto del pubblico ministero o  del suo coniuge sia offeso, o danneggiato dal reato o parte privata (art. 36 comma 1 lett. e): in  argomento v. F. Cintioli, Linee sistematiche, 53 s.; S. Sau, Avocazione, 4. Mentre è pacifica la  possibilità di avocazione ai sensi dell’art. 372 comma 1 lett. b, nel caso in cui un pubblico ministero sia sottoposto ad un procedimento disciplinare per vicende relative ad indagini in corso  da lui condotte, ove non sia stato debitamente sostituito dal titolare dell’ufficio, è invece controverso che vi si possa procedere nel caso dell’avvio di un procedimento penale nei confronti  del magistrato inquirente, considerato il rischio che, per questa via, si finisca «per rimettere  all’inquisito la scelta dell’inquirente, essendo sufficiente presentare un esposto nei suoi confronti per determinare una situazione di astensione, ovvero di avocazione, in caso di omessa  astensione»: così Proc. gen. Cass., 21.4.2008, in Dir. pen. proc., 2008, 1010 s.      Le indagini del pubblico ministero 271   tore generale presso la corte d’appello procede, ai sensi dell’art. 53 comma 3, a  designare, per l’udienza, un magistrato del suo ufficio 143.   Il provvedimento di avocazione viene adottato con decreto motivato, nel quale debbono essere esplicitati i concreti elementi che la giustificano 144. L’avocante,  ex art. 70 comma 6 ord. giud., deve trasmetterne copia, oltre che ai procuratori  della Repubblica interessati, anche al Consiglio Superiore della Magistratura, onde consentire all’organo di autogoverno di esercitare i suoi poteri di controllo. Entro dieci giorni dalla ricezione della comunicazione del decreto di avocazione, il  pubblico ministero di primo grado può presentare reclamo, ex art. 70 comma 6-bis  ord. giud., alla procura generale presso la corte di cassazione che, in caso di assenza dei presupposti per l’avocazione, ne dispone la revoca, senza che ciò produca effetti sugli atti medio tempore posti in essere dall’avocante 145. Deve, invece, escludersi la ricorribilità in cassazione, per mancanza di motivazione, del decreto di avocazione, quantomeno in considerazione del principio di tassatività delle impugnazioni 146.   L’avocazione comporta la sostituzione definitiva dell’avocante nei compiti  del pubblico ministero di primo grado 147, sicché il procuratore generale presso la  Corte d’appello assume la direzione delle indagini e le determinazioni inerenti  all’esercizio dell’azione penale, ed è titolare delle funzioni di pubblico ministero  sia in udienza preliminare (nonché nelle indagini suppletive e in quelle integrative), sia nel giudizio, con facoltà di delega delle funzioni di pubblico ministero in  udienza dibattimentale secondo le regole ordinarie 148, senza che l’organo giudi                             143 In tal caso, peraltro, l’atto produce effetti limitatamente alla fase dell’udienza, laddove  l’avocazione determina, invece, il definitivo cambiamento dell’ufficio procedente. Cfr. F. Cintioli, Linee sistematiche, 51 s.; G. Dean, V. Seghetti, Avocazione, 481; E.M. Mancuso, Art. 53,  747; S. Sau, Avocazione, 4; G.P. Voena, Appunti, 315 s.; Id., Soggetti, 68 e 76. Analogamente,  v. Proc. gen. App. Brescia, 16.10.1996, Di Noia, in Dir. pen. proc., 1996, 1501, nota di T. Trevisson Lupacchini.   144 M.L. Di Bitonto, Avocazione, 115.  145 F. Cintioli, Linee sistematiche, 64; F. Puleio, Sulla configurabilità, 786.  146 L. D’Ambrosio, Art. 372, 310; P. Gaeta, Art. 372, 4586; G.P. Voena, Appunti, 314, nota   10. Contra, A. Bernardi, Artt. 412-413, 550; L. Padula, L’avocazione, 983, che, invece, prospettano l’esperibilità del ricorso in caso di decreto di avocazione non motivato. In giurisprudenza v. Cass., Sez. II, 13.1.2010, Rapotez, cit., secondo cui l’avocazione non avrebbe natura  giurisdizionale e, inoltre, gli atti di parte – come l’atto del pubblico ministero – non rientrerebbero nella categoria degli atti abnormi.    147 L. Carli, Le indagini, 602; P. Gaeta, Art. 372, 4590 s.; B. Nacar, Indagini preliminari  (Avocazione delle), 398; S. Sau, Avocazione, 6; F. Della Casa, G.P. Voena, Soggetti, 66. In  giurisprudenza v. C. cost., 15.4.1992, n. 182 (ord.); Cass., Sez. VI, 10.3.2003, Boccassini, in  Cass. pen., 2004, 2073, nota di A. Cassiani; Cass., Sez. VI, 8.3.2003, Romanazzo e altro, CED,  2003/224005; Cass., Sez. VI, 9.3.2000, Tibello, in Cass. pen., 2001, 2400; Cass., Sez. I,  1.2.1994, Lovreglio e altro, in Giust. pen., 1994, III, 527; Cass., Sez. V, 11.1.1991, Agnolucci,  in Cass. pen., 1991, II, 251.   148 Secondo Cass., Sez. VI, 10.3.2003, Riccio, in Cass. pen., 2004, 2073, «se così non fosse, si     272 Carlo Renoldi   cante possa interferire con la relativa scelta 149. Peraltro, ove risulti che i fatti oggetto delle indagini avocate siano ascrivibili ad altre persone ovvero emergano ulteriori  fatti di rilevanza penale, il pubblico ministero di secondo grado non può procedere  ad una nuova iscrizione né alle relative indagini 150. Secondo una dottrina minoritaria, dopo la chiusura del procedimento con l’archiviazione, il procuratore generale  avocante che abbia formulato la relativa richiesta sarebbe ancora legittimato a richiedere l’autorizzazione alla riapertura delle indagini di cui all’art. 414 151.   7. Assunzione di informazioni.   Il comma 1 dell’art. 362 (rubricato «assunzione di informazioni») consente al  pubblico ministero di «assume(re) informazioni dalle persone che possono riferire  circostanze utili ai fini delle indagini». Benché tali «informazioni o dichiarazioni», nel disegno legislativo, abbiano una valenza prettamente endoprocessuale  che non consente l’assunzione, in capo al dichiarante, della qualità di testimone 152, è evidente la stretta contiguità che sussiste tra le due condizioni processuali,  tale da far qualificare il soggetto, in dottrina, come «testimone potenziale» 153. È  del resto pacifico, in capo alla persona informata sui fatti, l’obbligo di rispondere secondo verità, considerato che l’art. 362, nella formulazione conseguente alla  novella dell’art. 5 d.l. 8.6.1992, n. 306, conv., con modif., in legge 7.8.1992, n.  356, contiene ora il riferimento, oltre che agli artt. 199, 200, 201, 202 e 203, agli  artt. 197 e, soprattutto, 198 (rubricato «obblighi del testimone») 154; e tanto più  che l’art. 371-bis c.p. (introdotto dall’art. 11 comma 1 d.l. n. 306/1992) ora punisce il fatto di colui il quale «richiesto dal pubblico ministero di fornire informa                             verrebbe inammissibilmente a “frustrare” del tutto lo stesso istituto dell’avocazione, riducendolo  a figura di irrilevante secondo piano, nel quadro portante della pubblica accusa». V. altresì Cass.,  Sez. II, 2.6.1992, Loreto e altri, CED, 1992/191069; Cass., Sez. I, 28.2.1992, Negato, CED,  1992/189735; Cass., Sez. V, 8.1.1992, Savant, in Cass. pen., 1992, 1556, nota di E. Selvaggi.   149 Secondo Cass., Sez. I, 28.2.1992, Negato, cit., è abnorme, e quindi ricorribile per cassazione, l’ordinanza dibattimentale con cui il giudice, sull’assunto che il procuratore generale  avocante non sarebbe legittimato a conferire la delega per l’esercizio delle funzioni di pubblico  ministero all’udienza dibattimentale ai sensi dell’art. 72 ord. giud., abbia qualificato come nulla la partecipazione in udienza del delegato ed abbia, quindi, disposto la restituzione degli atti  allo stesso procuratore generale.   150 M.L. Di Bitonto, Avocazione, 114.  151 In questo senso, L. D’Ambrosio, Art. 372, 318; G.P. Voena, Appunti, 332 ss.; contra, F.   Cintioli, Linee sistematiche, 55 s.; S. Sau, Avocazione, 3.  152 Cfr. D. Manzione, L’attività del pubblico ministero, 275; A. Nappi, Guida al codice, 289.  153 L. Carli, Le indagini preliminari, 248.  154 In argomento v. G. Frigo, La formazione della prova, 328; D. Manzione, L’attività del   pubblico ministero, 275.     Le indagini del pubblico ministero 273   zioni ai fini delle indagini, rende dichiarazioni false ovvero tace, in tutto o in parte, ciò che sa intorno ai fatti su cui viene sentito» 155.   In realtà, l’obbligo di dire la verità si accompagna ad una più ampia soggezione alle disposizioni contenute nel libro III del codice (artt. 197-203), sicché alla  persona informata sui fatti audita dal pubblico ministero viene, di fatto, esteso lo  statuto del testimone 156. Ciò comporta, innanzitutto, la possibilità di invocare, al  fine di sottrarsi all’obbligo di dire la verità, la disciplina del segreto (professionale, di ufficio o di Stato) 157; la facoltà, stante il richiamo all’art. 199, di astenersi  dal deporre per i prossimi congiunti dell’indagato convocati ex art. 362, previo  avvertimento da parte dell’inquirente 158; ed ancora la possibilità, in specie dopo  che l’art. 13 legge 1.3.2001, n. 63 ha espressamente inserito l’art. 197-bis tra le  disposizioni applicabili al caso di specie, di esercitare il diritto al silenzio nel caso  in cui dai fatti oggetto dell’assunzione di informazioni possano emergere, per il  dichiarante, eventuali responsabilità penali 159.   A tal fine, la persona sentita deve essere avvertita dell’obbligo di rispondere  secondo verità alle domande, sia all’inizio dell’audizione, sia quando, nel corso di  essa, essa sia sospettata di falsità o reticenza; e qualora, sempre nel frangente  dell’audizione e per effetto delle dichiarazioni rese, emergano a suo carico indizi  di reità, l’audizione deve essere immediatamente sospesa 160. Nel caso in cui, in                             155 Oggi, dopo l’entrata in vigore dell’art. 25 legge 8.8.1995, n. 332, è pacifico che non possa procedersi all’arresto in flagranza di reato del soggetto che abbia reso false informazioni al  pubblico ministero, accordando prevalenza alla libertà morale del dichiarante: così E. Amodio,  Nuove norme sulle misure cautelari, 122; P. Gaeta, Art. 362, 4403; A. Marandola, False dichiarazioni, 1869.    156 Così P. Gaeta, Le modifiche alla disciplina delle informazioni, 433.  157 Cass., Sez. VI, 21.1.2004, Moretti, in Giust. pen., 2005, III, 282, nota di S. Morisco, ha   escluso la penale responsabilità ex art. 371-bis c.p. del giornalista – astenutosi dal rispondere –  che aveva opposto agli inquirenti il segreto professionale avente ad oggetto informazioni – i.e.  utenze telefoniche – che avrebbero potuto condurre all’identificazione delle fonti fiduciarie.  Secondo Cass., Sez. I, 16.2.2007, Pomarici e altri, in Cass. pen., 2008, 2946, nota di A. Logli,  il segreto dei giornalisti professionisti è circoscritto all’indicazione del nome della fonte, nel  cui ambito rientra qualsiasi indicazione che possa portare ad individuare la stessa.   158 Secondo Cass., Sez. V, 19.9.2014, Boccoli e altro, CED, 2014/261437 l’eventuale omissione dell’avvertimento configura una nullità relativa, che deve pertanto essere eccepita immediatamente dalla parte che assiste alla deposizione e comunque, a pena di decadenza, entro i  termini fissati all’art. 181 c.p.p.   159 P. Gaeta, Le modifiche alla disciplina delle informazioni, 437. In precedenza la giurisprudenza di legittimità non consentiva al pubblico ministero di assumere le informazioni, quale persona informata sui fatti, dal co-indagato del medesimo reato o di reato connesso o probatoriamente collegato a quello per cui era procedimento: v. Cass., Sez. I, 8.2.1999, Gravagna,  CED, 1999/212967; Cass., Sez. VI, 18.2.1998, Sapia, in Riv. pen., 1998, 911; Cass., Sez. VI,  25.3.1994, Palumbo, in Arch. nuova proc. pen., 1995, 142; Cass., Sez. VI, 4.6.1993, Mosole,  in Arch. nuova proc. pen., 1994, 266.   160 In argomento S. Recchione, Art. 362, 3261 s.     274 Carlo Renoldi   vece, a carico dell’interessato e prima della sua escussione, sussistano indizi non  equivoci di reità noti all’autorità procedente 161, allora l’art. 63 comma 2 non consente che egli possa essere sentito come persona informata sui fatti e le sue eventuali dichiarazioni sono conseguentemente affette dalla sanzione processuale della  inutilizzabilità 162.   Le dichiarazioni auto-indizianti, rese da una persona non sottoposta ad indagini, inutilizzabili nei confronti del soggetto propalante, sono invece pienamente utilizzabili erga alios 163. Ciò vale, peraltro, anche per l’indagato per reato connesso ex  art. 12 comma 1 lett. c o collegato ex art. 371 comma 2 lett. b 164, il quale, dopo avere ricevuto l’avviso di cui all’art. 64 comma 3 lett. c, potrà essere chiamato a rispondere, quale persona sottoposta alle indagini, in relazione al fatto proprio e, quale persona informata, al fatto altrui, potendo essere sentito nuovamente dal pubblico  ministero, ai sensi dell’art. 362, nella qualità di testimone “assistito” con le garanzie  previste dall’art. 197-bis 165, tra le quali il diritto al silenzio.                               161 Secondo Cass., Sez. Un., 23.4.2009, Fruci, in Giur. it., 2010, 675, nota di A. Patané  (nonché in Cass. pen., 2009, 4142, nota di R. Aprati), non rilevano, in proposito, eventuali sospetti od intuizioni personali dell’interrogante. Sulla medesima scia, Cass., Sez. Un.,  25.2.2010, Mills, in Cass. pen., 2010, 2995, nota di F.M. Ferrari), ha inoltre precisato che  «spetta al giudice il potere di verificare in termini sostanziali, e quindi al di là del riscontro di  indici formali – come l’eventuale, già intervenuta, iscrizione nominativa nel registro delle notizie di reato – l’attribuibilità allo stesso della qualità di indagato nel momento in cui le dichiarazioni stesse vengano rese». Per la stessa tesi v. Cass., Sez. VI, 19.4.2016, Scalisi ed altri, CED,  2016/267129; Cass., Sez. II, 16.10.2013, Caterino, CED, 2013/258069. Contra, però, Cass.,  Sez. V, 19.3.2015, Migliaccio ed altri, CED, 2015/263908.   162 Così Cass., Sez. Un., 22.2.2007, Morea, in Cass. pen., 2007, 4070, nota di M.L. Di Bitonto  (sulla medesima lunghezza d’onda v. anche Cass., Sez. III, 9.10.2014, D’Onofrio e altro, CED,  2014/261953). Secondo parte della dottrina le dichiarazioni contra se sarebbero nondimeno inutilizzabili per indirizzare le indagini preliminari: v. P. Ferrua, Il giusto processo, 90 ss.   163 Cass., Sez. VI, 6.6.2007, Macrì, inedita. Secondo Cass., Sez. II, 26.2.2010, Gentile,  CED, 2010/246730, l’art. 63 non è applicabile se il reato è diverso o comunque del tutto privo  di legami con il fatto addebitato al dichiarante, atteso che costui, rispetto al fatto stesso, è unicamente un teste che, riferendo sulla responsabilità di altri, non rischia di compromettere la  propria posizione; negli stessi termini v. Cass., Sez. II, 18.2.2015, Moi, CED, 2015/262928;  Cass., Sez. II, 21.10.2009, Bonanata e altro, CED, 2009/245630. In argomento v. M. Nigro,  L’indagato sentito come testimone, 886.    164 Ciò avviene, dunque, anche nel caso in cui il teste sia la persona offesa dal reato in relazione al quale si indaga, atteso che tale sua qualità prevale, comunque, su quella di potenziale  co-indagato in reato connesso (così Cass., Sez. II, 1.10.2013, Palminio e altri, CED, 2014/258105;  Cass., Sez. III, 24.2.2004, Mesanovic, CED, 2004/228546; Cass., Sez. III, 26.2.2003, Lenzo,  CED, 2003/224910). Diversamente, nei confronti del coimputato nel medesimo reato e dell’imputato di reato connesso nello stesso o in altro procedimento, l’art. 197 fa divieto dell’audizione come semplice testimone, a meno che nei suoi confronti sia stata pronunciata una sentenza irrevocabile di proscioglimento, di condanna o di applicazione di pena: tale divieto deve  ritenersi esteso anche alla fase delle indagini preliminari.   165 In dottrina v. R. Bricchetti, Le figure soggettive, 1276; P. Gaeta, Le modifiche, 437. Se   Le indagini del pubblico ministero 275   Non si applica, all’ipotesi in esame, la disciplina prevista dall’art. 195, con  conseguente efficacia indiziante delle dichiarazioni de relato 166.   La seconda parte dell’art. 362 – introdotta dall’art. 9 legge 7.12.2000, n. 397 –  vieta al pubblico ministero di assumere informazioni aventi ad oggetto le  domande già formulate dal difensore – o dal suo sostituto – e le risposte a questi fornite. Tale disposizione, corrispondente a quella contenuta all’art. 391-bis  comma 4 (secondo cui alle «persone già sentite dalla polizia giudiziaria o dal  pubblico ministero non possono essere richieste notizie sulle domande formulate  o sulle risposte date»), appare espressione da un lato di un principio di lealtà processuale e dall’altro lato del riconoscimento di un valore effettivo alle indagini  difensive, la cui efficacia verrebbe altrimenti compromessa 167.   In ultimo va ricordato che a mente del comma 1-bis, aggiunto dall’art. 5 comma  1 lett. d legge 1.10.2012, n. 172, «nei procedimenti per i delitti di cui all’articolo  351, comma 1-ter, il pubblico ministero, quando deve assumere informazioni da  persone minori, si avvale dell’ausilio di un esperto di psicologia o psichiatria infantile» 168. L’ancor più recente d.lgs. 15.12.2015, n. 212 (in attuazione della direttiva n. 2012/29/UE del Parlamento europeo e del Consiglio, del 25.10.2012, la quale  istituisce norme minime in materia di diritti, assistenza e protezione delle vittime di  reato e sostituisce la decisione quadro n. 2001/220/GAI), ha poi modificato lo stesso comma 1-bis dell’art. 362, prescrivendo che l’assunzione di informazioni da una  vittima, anche maggiorenne, in condizione di particolare vulnerabilità sia compiuta con l’ausilio di uno specialista; vanno inoltre adottate precauzioni affinché la  persona offesa non abbia contatti con l’indagato e non se ne debba ripetere più volte  l’audizione, salva l’ipotesi di assoluta necessità per le indagini.                               condo P. Ferrua, L’attuazione del giusto processo, 590; P. Ferrua, Il giusto processo, 181, il  mutamento della veste dichiarativa – cui fa da pendant la correlativa assunzione della qualità  di testimone – non si verifica «già nel corso dell’interrogatorio [dell’indagato] per effetto della  prima dichiarazione resa sul fatto altrui», bensì (solamente) all’esito dello stesso; mentre secondo D. Vigoni, Ius tacendi e diritto al confronto, 92, l’imputato assumerebbe immediatamente la qualità di testimone, posto che «a determinare l’insorgenza dell’obbligo testimoniale»  è «il contenuto delle dichiarazioni» e non «la forma dell’audizione».   166 Cass., Sez. V, 8.7.2004, Fontana, CED, 2004/231391; Cass., Sez. I, 30.11.1995, Romeo  e altro, in Arch. nuova proc. pen., 1996, 650; Cass., Sez. I, 18.4.1995, Corvaia, in Riv. pen.,  1996, 169; Cass., Sez. I, 11.12.1991, Loiodice, in Riv. pen., 1992, 1090.   167 G. Di Chiara, La tutela della fonte testimoniale, 227; P. Gaeta, Art. 362, 4417; G. Garuti, Il divieto di chiedere informazioni, 132.   168 In giurisprudenza si è ritenuto che «l’inosservanza della disposizione di cui all’art. 351,  comma primo ter, cod. proc. pen., secondo cui, nei procedimenti relativi a determinati delitti, la  polizia giudiziaria, quando deve assumere sommarie informazioni da persone minori, si avvale  dell’ausilio di un esperto in psicologia o in psichiatria infantile, nominato dal pubblico ministero, non comporta la nullità delle dichiarazioni assunte, ma può assumere rilievo ai fini di una  responsabilità disciplinare e può incidere sulla valutazione di attendibilità dei contenuti dichiarativi»: così Cass., Sez. III, 10.12.2013, R., in Cass. pen., 2014, 2981, nota di N. Pascucci.     276 Carlo Renoldi   8. Citazioni di persone informate sui fatti.   L’art. 377, rubricato «citazioni di persone informate sui fatti», attribuisce al  pubblico ministero la potestà di «emettere decreto di citazione» quando deve procedere ad atti che richiedono la presenza della persona offesa e delle persone in  grado di riferire su circostanze utili ai fini delle indagini, nonché quando debba  provvedere alla citazione «del consulente tecnico, dell’interprete e del custode  delle cose sequestrate» (comma 3) 169.   L’espressa previsione di una siffatta modalità di convocazione non significa  che essa costituisca l’unica forma, ben potendo il pubblico ministero, come nella  pratica avviene, avvalersi di forme semplici ed immediate, quali la convocazione orale 170.   La puntuale regolamentazione del decreto di citazione, di cui vengono analiticamente indicati i requisiti di contenuto (comma 2), pare dunque funzionale a  comunicare al destinatario dell’atto la possibilità che nel caso di mancata comparizione, senza che sia stato addotto legittimo impedimento, sia disposto l’accompagnamento coattivo ai sensi dell’art. 133, che ne disciplina l’esecuzione nei confronti di persone diverse dall’imputato 171. Diversamente da quanto stabilito dall’art. 132, che per l’accompagnamento coattivo dell’imputato richiede l’adozione  di un decreto motivato, il richiamo all’art. 133 porta ad escludere la necessità di  un siffatto adempimento 172.   A seguito della modifica dell’art. 142 disp. att., ad opera dell’art. 2 comma 2  d.l. 8.6.1992, n. 306, conv. con modif. in legge 7.8.1992, n. 356, la disciplina  dell’art. 133, dedicata all’accompagnamento coattivo di persone diverse dall’imputato, è stata estesa alle persone indicate nell’art. 210, sicché, pacificamente, anche alla persona indagata in un procedimento connesso si applica, in fase d’indagine, la disciplina dell’art. 377 173.                               169 V. E. Valentini, Art. 377, 3418.  170 Ed anzi la disciplina in questione può considerarsi riferibile ad una modalità residuale di   citazione: cfr. P. Gaeta, Art. 377, 4638.  171 V. G. Ferrari, Art. 377, 1695, secondo il quale in questo caso «la limitazione della libertà   personale è funzionale alla tutela del principio di completezza delle indagini preliminari, rimessa alla sola valutazione discrezionale del titolare dell’accusa».   172 Circa la possibilità che in tali ipotesi il pubblico ministero infligga una pena pecuniaria  al destinatario della citazione che non sia presentato senza addurre un legittimo impedimento è  da condividere la tesi secondo cui appare «coerente con le linee generali del sistema che il potere di infliggere e revocare sanzioni anche solo pecuniarie sia di competenza esclusiva  dell’organo giurisdizionale» (così G. Pignatone, Art. 377, 2877; analogamente A. Sanna, Art.  376, 1614); tanto più che secondo l’art. 47 disp. att., la condanna al pagamento di una somma a  norma dell’art. 133 del codice è revocata con ordinanza dal giudice.   173 Così A. Sanna, L’interrogatorio e l’esame, 95. Per la tesi favorevole, già prima della riforma dell’art. 142 disp. att., all’estensione della disciplina dettata dall’art. 376 alla persona     Le indagini del pubblico ministero 277   9. La presentazione spontanea al pubblico ministero della persona sottoposta a indagini.   Secondo la previsione dell’art. 374 (rubricato «presentazione spontanea»),  «chi ha notizia che nei suoi confronti sono svolte indagini, ha facoltà di presentarsi al pubblico ministero e di rilasciare dichiarazioni» 174.   Nel riproporre, con qualche significativa variante 175, la formulazione dell’art.  250 del codice abrogato, la disposizione in esame è funzionale all’esercizio del  diritto di difesa, consentendo alla persona sottoposta alle indagini di rappresentare  all’organo dell’accusa elementi a propria “discolpa” o di sollecitare l’adozione di  iniziative a sé favorevoli, magari al fine di evitare l’applicazione di una misura  cautelare (o anche pre-cautelare 176), che il comma 3 dell’art. 374 comunque autorizza in ogni caso.   Nondimeno, per un verso l’introduzione dell’art. 415-bis, che al comma 3 garantisce all’indagato la possibilità di presentarsi per rilasciare dichiarazioni ovvero di chiedere di essere sottoposto ad interrogatorio (con il connesso obbligo  della discovery prima dell’inizio della fase processuale gravante a carico dell’accusa) e per altro verso il fatto che il verbale delle dichiarazioni rese ai sensi dell’art. 374 comma 1 177, magari in assenza del difensore 178, è utilizzabile per le contestazioni ai sensi dell’art. 503 comma 3 179, hanno contribuito, per ragioni diverse, a rendere l’istituto, nella pratica, di assai infrequente applicazione.   Peraltro, la presentazione spontanea può tuttora corrispondere alle esigenze difensive di anticipare una piena cognizione dell’addebito, tanto più alla luce della  riforma dell’art. 335 compiuta dalla legge 8.8.1995, n. 332, che consentendo  all’indagato di accedere agli estremi delle iscrizioni a suo carico, può permettergli  di presentarsi spontaneamente al pubblico ministero con una relativa consapevo                             indagata in procedimento connesso cfr. L. D’Ambrosio, Art. 363, 230, nota 9; Proc. Rep. Pret.  Roma, 19.3.1992, in Arch. nuova proc. pen., 1992, 422.   174 In argomento v. E. Valentini, Art. 374, 3400.  175 L’art. 250 del vecchio codice di rito faceva riferimento al «magistrato competente per   l’istruzione», laddove l’art. 374 consente la presentazione dell’indagato soltanto davanti al  pubblico ministero, coerentemente con la filosofia del nuovo codice che all’organo dell’accusa  attribuisce il ruolo di dominus della fase delle indagini.   176 Così Cass., Sez. VI, 13.4.2016, Barnaba, CED, 2016/266930; Cass., Sez. III, 17.6.2014,  Pasceri, CED, 2014/260084; Cass., Sez. I, 28.3.1996, Aprovitala, CED, 1996/204540; Cass.,  Sez. I, 22.12.1993, Puglisi, in Cass. pen., 1995, 3373, nota di M. Colamussi.   177 In dottrina si ritiene che il verbale debba essere redatto obbligatoriamente, nonostante  l’informalità propria della fattispecie in esame: sul punto v. P. Gaeta, Art. 374, 4613; G. Salvi,  Art. 374, 330.   178 Perplessità in ordine alla legittimità dell’acquisizione delle dichiarazioni in assenza del  difensore sono espresse da P. Gaeta, Art. 374, 4613.   179 Sul punto v. G. Pignatone, Art. 374, 2869; G. Salvi, Art. 374, 331.     278 Carlo Renoldi   lezza delle accuse mossegli. Ed anzi, in dottrina, è avvertita la necessità non soltanto di una conservazione dell’istituto in chiave di garanzia, ma addirittura l’opportunità di un suo rafforzamento, in ipotesi introducendo la possibilità, per  l’indagato, di presentarsi e quindi di rendere dichiarazioni davanti al giudice per  le indagini preliminari e magari «subordinando […] il vero e proprio interrogatorio a una richiesta difensiva» 180.   Il comma 2 della disposizione in commento, stabilisce che «quando il fatto per  cui si procede è contestato a chi si presenta spontaneamente e questi è ammesso  a esporre le sue discolpe, l’atto così compiuto equivale per ogni effetto all’interrogatorio. In tale ipotesi, si applicano le disposizioni previste dagli articoli 64, 65 e  364». Dalla formulazione dell’enunciato emerge chiaramente che al pubblico ministero spetta un’ampia discrezionalità sulle scelte di gestione di questo delicato  snodo. L’inquirente, infatti, dinnanzi alla presentazione dell’indagato può decidere liberamente se contestare il fatto per cui si procede, dando così l’abbrivio alla  conversione della presentazione spontanea in vero e proprio interrogatorio 181. E  ove questo accada, il verbale dell’interrogatorio potrà essere impiegato per le  contestazioni ai sensi dell’art. 503 comma 3 ed acquisito al fascicolo dibattimentale ai sensi del successivo comma 5, con l’effetto interruttivo della prescrizione  di cui all’art. 160 c.p. 182. Nell’ipotesi in cui l’indagato si trovi in stato detentivo, la documentazione soggiacerà al regime dell’art. 141-bis, alla quale invece  sfugge la verbalizzazione delle dichiarazioni rese spontaneamente al pubblico ministero 183; e, infine, solo in questo caso, la confessione resa dalla persona sottopo                             180 M. Chiavario, Appunti, 399.  181 Secondo alcuni autori l’art. 64 deve trovare applicazione anche rispetto alla presentazio ne spontanea di cui all’art. 374 comma 1 (cfr. M. Ceresa-Gastaldo, Le dichiarazioni spontanee,  80 s.; L. Marafioti, Scelte autodifensive, 214). Tale interpretazione non è seguita da quanti (v.  G. Salvi, Art. 374, 331), rilevano come il comma 2 dell’articolo in esame, a differenza dell’art.  250 c.p.p. abr., richiami espressamente gli artt. 64 e 364 c.p.p., nonché da chi (v. O. Mazza,  L’interrogatorio e l’esame, 257) ricorda come la Rel. prog. prel. c.p.p., 32, gli avvertimenti di  cui all’art. 64 comma 3 c.p.p. si applicano «ad ogni atto – sia pure delle indagini preliminari –  che, per quanto non tecnicamente denominabile “interrogatorio”, comporti domande all’indiziato o all’imputato»: ciò che nel caso della mera presentazione spontanea non si verifica.   182 Cfr. Cass., Sez. Un., 28.11.2013, Citarella e altri, in Dir. pen. proc., 2014, 8, 957, nota di  D. Cimadomo (secondo le quali le spontanee dichiarazioni equivarrebbero a tutti gli effetti a un  interrogatorio, sicché la contestazione del fatto di reato produrrebbe effetti interruttivi in relazione al decorso della prescrizione, quale manifestazione della volontà di esercitare il diritto  punitivo statuale); Cass., Sez. I, 31.10.2002, Sarno, in Cass. pen., 2003, 3430; Cass., Sez. V,  22.4.1997, Greco, CED, 1997/208089; in dottrina, v. C. Bonzano, Attività, 347; P. Gaeta, Art.  374, 4614; G. Pignatone, Art. 374, 2869; A. Sanna, Art. 374, 1611.    183 Per questa tesi v. Cass., Sez. Un., 25.3.1998, D’Abramo, in Dir. pen. proc., 1999, 75,  nota di M. Bargis; in Foro it., 1999, II, 252, nota di E. Gironi. In precedenza, in giurisprudenza, v. Cass., Sez. I, 21.4.1997, Capriati, in Dir. pen. proc., 1998, 322, nota di A. Scalfati; Cass.,  Sez. I, 20.3.1997, De Felice, in Cass. pen., 1998, 1659, nota di M. Bargis. Successivamente, v.  Cass., Sez. Un., 16.7.2009, De Iorio, in Giur. it., 2010, 1927, nota di C. Gabrielli; Cass., Sez. I,     Le indagini del pubblico ministero 279   sta ad indagine consentirebbe l’instaurazione del giudizio direttissimo 184.  Controversa, è invece, la facoltà, per il pubblico ministero, di rifiutarsi di ri cevere le dichiarazioni spontanee dell’interessato, che la dottrina prevalente risolutamente non ammette 185, diversamente dalla giurisprudenza, la quale ha invece escluso che tale rifiuto possa determinare una qualche nullità 186, potendo comunque la difesa presentare memorie scritte ai sensi dell’art. 367 187.   Del resto, diversamente opinando, la difesa riuscirebbe, con la propria richiesta,  a condizionare le scelte investigative, avendo la possibilità di accedere alla contestazione, potendo di fatto aggirare il segreto investigativo 188 e vanificare per il pubblico ministero la possibilità, contemplata dall’art. 335 comma 3, di negare la comunicazione circa l’esistenza di iscrizioni a carico della persona sottoposta alle indagini qualora sussistano «specifiche esigenze attinenti all’attività d’indagine» 189.   10. L’invito a presentarsi e l’accompagnamento coattivo.   Considerata la stretta interrelazione esistente tra l’istituto dell’invito a presentarsi, regolato dall’art. 375, e la disciplina in materia di accompagnamento coattivo di  cui al successivo art. 376, appare opportuno proporne una trattazione unitaria.   L’invito a presentarsi, contemplato dall’art. 375 del codice vigente, rinviene  il suo antecedente storico nell’ordine di comparizione disciplinato dall’art. 264  del codice Rocco, dal quale però presenta si differenzia sia sul piano strutturale  che funzionale 190.                               19.6.2002, Richiusa e altro, CED, 2002/222380; Cass., Sez. I, 22.12.2000, Tropea, CED,  2001/218188; Cass., Sez. I, 11.10.2001, Carraro, CED, 2001/220087.   184 Così G. Fumu, Art. 449, 826; P. Gaeta, Giudizio direttissimo, 649; A. Gaito, Il giudizio  direttissimo e il giudizio immediato, 165; A. Macchia, Giudizio direttissimo, 548. Il divieto di  testimonianza de relato di cui all’art. 62 opera, invece, per le dichiarazioni comunque rese dall’imputato nel corso del procedimento e non per le sole dichiarazioni rese nel corso dell’interrogatorio: in argomento v. G. Pignatone, Art. 374, 2868 s.   185 Si veda G. Ferrari, Art. 374, 1690, secondo la quale tale tesi è indubbiamente da rigettare in forza dell’art. 358. V. anche M. Ceresa-Gastaldo, Le dichiarazioni spontanee, 80; P. Gaeta, Art. 374, 4612 s.; L. Marafioti, Scelte autodifensive, 216.   186 Cass., Sez. I, 28.1.2010, Cosentino, CED, 2010/246627.  187 In argomento v. A. Macchia, Presentazione, 1167.  188 Per questa tesi v. O. Mazza, L’interrogatorio e l’esame, 256 ss.  189 Va, tuttavia, osservato che un rischio siffatto può essere comunque neutralizzato stabi lendo che l’istituto contemplato dall’art. 374 comma 1 presupponga necessariamente, in capo  all’indagato, la formale acquisizione di una piena cognizione della pendenza del procedimento  e che, dunque, in presenza di essa il pubblico ministero abbia l’obbligo, a fronte di una espressa richiesta dell’interessato, di raccoglierne le dichiarazioni.   190 Cfr. E. Valentini, Art. 375, 3407.     280 Carlo Renoldi   Il vecchio istituto, infatti, quantomeno dopo l’entrata in vigore dell’art. 26  legge 5.8.1988, n. 330, presentava un contenuto informativo molto articolato, portando a conoscenza del destinatario gli indizi di colpevolezza fino a quel momento acquisiti, compatibilmente con il segreto istruttorio, in vista del c.d. “interrogatorio istruttorio” (v. artt. 376, 396 e 398 c.p.p. abr.), atto che segnava il momento  conclusivo dell’istruzione. E, soprattutto, esso si inseriva in una sequenza caratterizzata da una potenziale progressività coercitiva (secondo lo schema: ordine di  comparizione, di accompagnamento, di arresto, di cattura), esaltandone la funzione cautelare.   Il nuovo codice di procedura penale ha, invece, perseguito una prospettiva  più spiccatamente endoprocessuale.   Nel dettaglio, in una prima fase, esso appariva funzionale, precipuamente, alle  esigenze investigative del pubblico ministero 191, per poi venire progressivamente  a connotarsi quale strumento per la contestazione dell’addebito provvisorio, a  garanzia delle esigenze di difesa della persona sottoposta alle indagini 192. Ciò è  avvenuto inizialmente configurando l’invito come presupposto per l’esercizio dell’azione penale nelle forme del giudizio immediato; poi quale condizione, richiesta a pena di nullità dagli artt. 416 e 555 (come modificati dall’art. 2 legge  16.7.1997, n. 234), per l’esercizio dell’azione penale nelle forme ordinarie; infine  quale strumento attraverso il quale, ordinariamente, l’indagato può essere sentito  dal pubblico ministero, in sede di interrogatorio, dopo l’emissione dell’avviso di  conclusione delle indagini preliminari ai sensi dell’art. 415-bis ed entro il termine  di venti giorni dalla notifica dell’avviso di conclusione delle indagini preliminari:  invito, peraltro, richiesto a pena di nullità dello stesso avviso 193.                               191 Per questa prospettiva v. P. Corso, Le indagini preliminari, 436.  192 Cfr. G. Salvi, Art. 375, 335.  193 Secondo l’indirizzo prevalente, la nullità deve essere rilevata o dedotta prima della deli berazione della sentenza di primo grado, secondo la disciplina delle nullità generali a regime  intermedio: cfr. Cass., Sez. V, 20.3.2014, Di Giovanni e altro, CED, 2014/262821; Cass., Sez.  VI, 20.12.2012, Cimmino, CED, 2012/253843; Cass., Sez. VI, 30.3.2004, Seminario Roncal,  CED, 2004/228337; Cass., Sez. VI, 5.6.2003, Rebeschi, CED, 2003/226364; Cass., Sez. III,  26.11.2001, Er Regraui, CED, 2001/221053; e la relativa eccezione non è consentita in sede di  ricorso per cassazione, ove non dedotta tra i motivi d’appello, cfr. Cass., Sez. VI, 30.3.2004,  cit. V. però Cass., Sez. V, 4.7.2014, Grujio, CED, 2014/264272; Cass., Sez. III, 29.4.2009,  Diongue, CED, 2009/244244, che hanno affermato la natura relativa della nullità. Secondo altre pronunce, infine, la nullità resterebbe sanata, secondo il principio generale tratto dall’art.  183, ove non tempestivamente dedotta all’udienza preliminare (cfr. Cass., Sez. III, 21.4.2004,  Benintende, in Cass. pen., 2005, 3970) ovvero una volta richiesto il giudizio abbreviato (così  Cass., Sez. III, 27.3.2014, Onofrio, CED, 2014/260377; Cass., Sez. II, 16.4.2013, Avallone e  altri, CED, 2013/256040; Cass., Sez. VI, 1.10.2007, Arosio e altro, CED, 2007/238030). Si è,  peraltro, sostenuto non sussiste la nullità della richiesta di rinvio a giudizio conseguente al  mancato invito all’indagato a rendere l’interrogatorio ai sensi dell’art. 375 comma 3, quando  l’imputato abbia ricevuto, con un atto equipollente, la contestazione degli addebiti, trovandosi  così nella condizione di predisporre ed avanzare le proprie difese: così Cass., Sez. V, 7.5.2014,     Le indagini del pubblico ministero 281   Sul piano strutturale, l’invito a presentarsi si configura come una sollecitazione che il pubblico ministero rivolge alla persona sottoposta alle indagini «quando  deve procedere ad atti che ne richiedono la presenza» (art. 375 comma 1); sollecitazione che, per il suo contenuto coercibile, deve più correttamente essere qualificato, in realtà, come ordine 194. A mente della lett. d del comma 2 dell’art. 375,  infatti, l’invito deve recare «l’avvertimento che il pubblico ministero potrà disporre a norma dell’articolo 132 l’accompagnamento coattivo in caso di mancata presentazione senza che sia stato addotto legittimo impedimento»: ciò che equivale  ad affermarne l’ordinaria coercibilità 195.   Nondimeno, quando esso sia funzionale al successivo espletamento dell’interrogatorio dell’indagato ovvero del confronto, l’accompagnamento, ancorché sempre disposto dal pubblico ministero, deve essere autorizzato preventivamente  dal giudice per le indagini preliminari (art. 376, rubricato «accompagnamento  coattivo per procedere a interrogatorio o a confronto»). Tale disposizione, pur nella sua problematicità sotto il profilo sistematico (v. infra), è fondamentale nel definire l’ambito di operatività dell’accompagnamento forzato, il quale potrà dunque essere liberamente disposto dal pubblico ministero, nell’esercizio di una potestà discrezionale 196, ogni volta che sia finalizzato ad atti diversi dall’interrogatorio o dal confronto 197.                               Savio e altro, CED, 2014/262509; Cass., Sez. VI, 22.2.2007, Manzoni e altri, CED,  2007/238438. Secondo Cass., Sez. II, 13.5.2011, Propato e altri, CED, 2011/250364, l’obbligo  permane anche se è stato espletato un precedente interrogatorio a seguito di emissione di ordinanza cautelare. Il verificarsi della nullità del decreto di citazione a giudizio per omesso espletamento dell’interrogatorio tempestivamente richiesto dall’indagato non richiede il rinnovo  dell’avviso di chiusura delle indagini preliminari: così Cass., Sez. I, 26.5.2009, Da Lio, CED,  2009/243916. Qualora la persona sottoposta alle indagini che abbia chiesto di essere sottoposta  ad interrogatorio dopo la notifica dell’avviso ex art. 415-bis, abbia deciso di non presentarsi  dopo aver ricevuto l’invito a comparire, la dottrina prevalente ritiene che il giudice non possa  autorizzare l’accompagnamento coattivo: così F. Caprioli, Nuovi epiloghi, 280; L. Marafioti,  Scelte autodifensive, 296 ss.; A. Sanna, Art. 376, 1614 (contra R. Bricchetti, Chiusura delle  indagini, 118). Analogamente si ritiene, in giurisprudenza, nel caso in cui l’indagato, pur presentatosi, abbia tuttavia rifiutato di rispondere: cfr. Cass., Sez. III, 23.6.2015, R. e altro, CED,  2015/264792; Cass., Sez. V, 1.7.2002, Dimitrijevic Dragojub, in Cass. pen., 2003, 3921.   194 Così F. Cordero, Procedura, 820.  195 In caso di mancato adempimento dell’invito a comparire ex art. 375 l’unica sanzione   configurabile è costituita dall’accompagnamento coattivo, non essendo configurabile l’integrazione della contravvenzione di cui all’art. 650 c.p. In proposito, con riferimento alla mancata  presentazione alla polizia giudiziaria a seguito di invito a comparire per rendere interrogatorio,  v. Cass., Sez. I, 9.12.2013, Pellistri, CED, 2013/257883; Cass., Sez. I, 25.11.2009, Parisi,  CED, 2009/245635; Cass., Sez. I, 25.5.2006, Vivarelli, CED, 2006/234880, secondo cui la fattispecie di cui all’art. 650 c.p. opera solo nell’ipotesi in cui manchi una specifica sanzione, che  può anche essere di natura amministrativa o processuale.   196 In argomento v. O. Mazza, L’interrogatorio e l’esame, 100.  197 V. E. Valentini, Art. 376, 3411.     282 Carlo Renoldi   L’invito a comparire presenta un contenuto ed una funzione che differiscono  a seconda dell’atto cui esso è preordinato.   Infatti, prescindendo dal contenuto base delineato dal comma 2 dell’articolo in  esame – costituito dalle «generalità» o dalle «altre indicazioni personali che valgono a identificare la persona sottoposta alle indagini» (lett. a), dal giorno, ora e  luogo della presentazione nonché dall’autorità davanti alla quale la persona deve  presentarsi (lett. b) e dal tipo di atto per il quale l’invito è predisposto (lett. c) –  occorre distinguere a seconda che l’invito sia stato emesso in vista dell’interrogatorio dell’indagato ovvero di un atto diverso.   In quest’ultima ipotesi, infatti, l’invito indicherà soltanto il tipo di adempimento al quale esso è finalizzato e recherà la comunicazione che il pubblico ministero, ove non sussista alcun legittimo impedimento, potrà disporre l’accompagnamento coattivo del destinatario, senza alcun riferimento all’addebito mosso all’indagato.   Nel primo caso, invece, l’invito dovrà contenere la «sommaria enunciazione del  fatto quale risulta dalle indagini fino a quel momento compiute» 198; la quale non  potrà omettere, pur nella concisione sollecitata dalla norma, la rappresentazione degli aspetti giuridicamente rilevanti. Ove, nondimeno, ciò avvenga, la dottrina prevalente configura una nullità, a regime intermedio, dell’invito, conseguente alla violazione del diritto d’intervento della difesa. Controverso è, invece, l’effetto sull’interrogatorio, che secondo una prima opinione sarebbe anch’esso nullo «dato che  l’indagato sarebbe stato illegittimamente privato della possibilità di prepararsi ad  affrontare il dialogo con il pubblico ministero» 199 e che secondo altra opinione, al  contrario, non sarebbe invalido 200, fermo il divieto, in questo caso, di disporre l’accompagnamento coattivo dell’indagato che non vi abbia dato seguito 201.   Ove poi l’inquirente intenda chiedere il giudizio immediato, la contestazione  degli addebiti contenuta nell’invito a comparire per rendere l’interrogatorio dovrà  recare necessariamente, oltre all’avvertimento che l’azione penale potrà essere  esercitata ai sensi dell’art. 453 comma 1, anche l’indicazione degli elementi e delle fonti di prova 202. La relativa omissione, infatti, è causa di una nullità generale a                               198 Al contrario, l’art. 264 comma 1 n. 2 c.p.p. abr. prevedeva, tra i requisiti comuni a  tutti i mandati, l’indicazione degli articoli di legge che asseritamente violati. Inoltre, l’art.  364 comma 2 c.p.p. dispone che quando sia strumentale all’espletamento di un interrogatorio, di un confronto o di un’ispezione, l’atto dovrà contenere l’avviso per cui la persona  sprovvista di difensore «è assistita da un difensore d’ufficio, ma che può nominarne uno  di fiducia».   199 O. Mazza, L’interrogatorio e l’esame, 105. Negli stessi termini C. Bonzano, Attività, 310.  200 P. Gaeta, Art. 375, 4618.  201 D. Manzione, L’attività del pubblico ministero, 280.  202 Tale soluzione si giustifica con la necessità di consentire all’indagato, privato del l’udienza preliminare, una più efficace possibilità di difesa, tanto più che la richiesta di rito  immediato presuppone, tendenzialmente, l’esaurimento delle esigenze investigative, quantomeno nel caso del giudizio immediato fondato sull’evidenza della prova (il solo che, stan   Le indagini del pubblico ministero 283   regime intermedio ex artt. 178 lett. c e 180 in ragione del vulnus al diritto di difesa  così determinato 203. Giova, peraltro, ricordare che la giurisprudenza prevalente  ritiene che ove la persona sottoposta alle indagini sia già stata interrogata ai sensi  dell’art. 294 204 o in sede di convalida di una misura precautelare 205, non sia necessario procedere all’interrogatorio ed all’invio dell’invito a comparire ad esso  preordinato 206.   Il comma 4 dell’art. 375 stabilisce che «l’invito a presentarsi è notificato almeno tre giorni prima di quello fissato per la comparizione, salvo che, per ragioni  d’urgenza, il pubblico ministero ritenga di abbreviare il termine, purché sia lasciato il tempo necessario per comparire».   La disciplina in questione, caratterizzata dalla esiguità dei termini e dall’attribuzione di un ampio potere di apprezzamento rimesso alla pubblica  accusa, sembra esprimere un chiaro favore verso le esigenze investigative a  discapito di quelle di garanzia dell’indagato: assetto che nel caso in cui l’invito  sia strumentale all’espletamento dell’interrogatorio sembra porsi in rotta di collisione con l’art. 6 par. 3 lett. b C.e.d.u. e con l’art. 111 comma 3 Cost., tanto  più che nella fase in questione la difesa non ha un pieno accesso al contenuto  del fascicolo di indagine. E tuttavia, al fine di garantire uno spazio adeguato  all’esercizio del diritto di difesa, la giurisprudenza riconosce che la tardività  dell’invito a comparire ridonda in una nullità dell’atto, di ordine generale ai  sensi dell’art. 178 lett. c ed a regime intermedio ex art. 180, la quale deve essere                               do al tenore dell’art. 453, sembrerebbe presupporre necessariamente la notifica dell’invito ex  art. 375).   203 V. A. Chiliberti, F. Roberti, Il giudizio immediato, 424; M. D’Orazi, Il giudizio immediato, 113; E. Zanetti, Il giudizio immediato, 362; in giurisprudenza v. Cass., Sez. V, 4.6.2002,  Briglia, CED, 2002/222301. Considerato che l’avvertimento circa l’esperibilità del rito speciale concerne una conseguenza legale, deve invece escludersi che, ove sia stato omesso, l’invito  sia affetto da nullità.   204 Cass., Sez. V, 7.5.2014, Savio e altro, cit.; Cass., Sez. III, 7.10.2009, Szmajduk, in Giur.  it., 2010, 1965, nota di C. Gabrielli.   205 V. Cass., Sez. II, 7.10.2010, Salerno, CED, 2010/248873; Cass., Sez. III, 7.12.2005,  Thiam e altro, CED, 2005/233258.   206 Per questa posizione, in dottrina, v. F. Cordero, Procedura, 1069; O. Mazza, L’interrogatorio e l’esame, 229; P. Rivello, Il giudizio immediato, 62. Contra, in giurisprudenza, Cass.,  Sez. IV, 8.2.2005, Cecconi, CED, 2005/231769; Cass., Sez. III, 1.10.2003, Duraccio, in Arch.  nuova proc. pen., 2004, 1, 70; Cass., Sez. III, 26.11.2001, Er Regraui, cit., secondo cui anche  nei predetti casi l’omissione dell’invito determina una nullità a regime intermedio. In particolare si è argomentato che «l’interrogatorio in sede di convalida mira a controllare l’esistenza di  specifici presupposti quali la flagranza e la commissione di un reato [...] ed a verificare la sussistenza delle condizioni e delle esigenze cautelari per l’applicazione di una misura coercitiva,  mentre quello effettuato al termine delle indagini costituisce uno strumento di difesa per l’indagato onde consentire la prospettazione di elementi di discolpa»: così Cass., Sez. III, 1.3.2001, Aufiero, CED, 2001/219083. Nello stesso senso, successivamente, Cass., Sez. III, 21.4.2004, Benintende, CED, 2004/229423.     284 Carlo Renoldi   eccepita, ove l’indagato si presenti con il difensore 207, in sede di interrogatorio,  ai sensi dell’art. 182 comma 2 208.   Nel caso in cui l’indagato abbia già nominato il difensore, l’art. 364 comma 3,  stabilisce che quest’ultimo debba essere avvisato almeno ventiquattro ore prima  del compimento dell’atto, fermo restando che il comma 5 consente che il termine  in questione possa essere abbreviato «nei casi di assoluta urgenza, quando vi è  fondato motivo di ritenere che il ritardo possa pregiudicare la ricerca o l’assicurazione delle fonti di prova». Se, dunque, l’art. 375 stabilisce un termine più ampio per l’imputato rispetto al proprio difensore, nondimeno l’art. 364 finisce per  estendere anche all’imputato l’assetto maggiormente garantito previsto, nei confronti del difensore, per l’ipotesi in cui il pubblico ministero stabilisca che il termine per rendere l’interrogatorio sia fissato al di sotto delle ventiquattro ore, atteso che l’obbligo posto in capo all’accusa di indicare le ragioni di tale scelta «finisce per inglobare, ovviamente, anche le motivazioni circa la riduzione del termine  per la comparizione dell’indagato» 209.   Si è detto che secondo quanto stabilito dall’art. 376, l’accompagnamento  coattivo finalizzato all’espletamento dell’interrogatorio o del confronto può essere disposto soltanto su autorizzazione del giudice. Tale previsione, che pare  riconducibile alla volontà del legislatore di ridurre il rischio di «una strumentalizzazione in chiave intimidatoria» dell’istituto 210, costituisce uno dei profili più  problematici sul piano sistematico, considerata la natura di provvedimento incidente sulla libertà personale che deve essere riconosciuto all’accompagnamento  coattivo 211: ciò che per un verso configura un evidente contrasto con l’art. 2 n.                               207 Per questa interpretazione v. Cass., Sez. II, 7.3.2003, Siano, in Cass. pen., 2004, 3671.  Va peraltro ribadito che la presenza del difensore non è obbligatoria (cfr. Cass., Sez. II,  3.7.2014, Acquavite e altri, CED, 2014/260785; Cass., Sez. VI, 22.10.2008, De Lucia, in  D&G, 2009, fasc. 19, 90), sicché è valido il decreto di citazione a giudizio nel caso in cui  l’interrogatorio fosse stato reso in assenza del difensore (v. Cass., Sez. II, 5.12.2001, Purpura,  CED, 2001/223186).   208 Così Cass., Sez. II, 7.3.2003, Siano, cit., secondo cui invito a presentarsi e interrogatorio  sembrano configurarsi come i due poli di una fattispecie complessa.   209 Così P. Gaeta, Art. 375, 4621.  210 V. Grevi, La garanzia, 361.  211 Per questa tesi C. cost., 2.2.1972, n. 13, in Giur. cost., 1972, 77, nota di A. Pace; M.   Chiavario, Processo e garanzia, 308 e nota 11; G. De Luca, Accompagnamento coattivo, 294.  Da tale configurazione dovrebbe derivare che la decisione del giudice sulla richiesta di autorizzazione di un «provvedimento sulla libertà personale» sia ricorribile per cassazione sulla base  del principio generale posto dall’art. 111 comma 7 Cost. (così Cass., Sez. VI, 14.6.1996, Doronzo, CED, n. 1996/205758, relativa al caso di un provvedimento finalizzato allo svolgimento  di una perizia psichiatrica sull’imputato nel corso del dibattimento). Tuttavia, la giurisprudenza  di legittimità ha talvolta escluso il potere di impugnazione alla stregua del principio di tassatività posto dall’art. 568, comma 1: v. Cass., Sez. III, 24.6.2010, Mendicino, in Cass. pen., 2011,  2682; nonché Cass., Sez. VI, 16.12.2005, Gatta, in Dir. imm. citt., 2006, fasc. 2, 180, che esclude  l’impugnabilità del provvedimento con il quale il giudice per le indagini preliminari abbia re   Le indagini del pubblico ministero 285   59 legge-delega, il quale affida il monopolio del potere coercitivo al giudice,  qui invece attribuito al pubblico ministero 212; e che per altro verso non consente  di comprendere appieno la scelta di non estendere l’autorizzazione a ogni ipotesi  di accompagnamento forzato, come invece sarebbe stato forse opportuno.   Ad onta della previsione di un controllo da parte del giudice sulla scelta del  pubblico ministero, l’opinione prevalente esclude, peraltro, un sindacato sul  merito della richiesta, dovendo il giudice verificare unicamente la regolare notifica dell’invito a comparire, la sussistenza dei requisiti formali posti dall’art. 375,  la mancata comparizione della persona sottoposta alle indagine senza che ricorresse un legittimo impedimento 213. Ciò rende ancor più difficile ritenere che l’attuale assetto normativo sia pienamente rispettoso del diritto al silenzio dell’indagato e finanche del divieto di impiegare metodi o tecniche idonei a influire sulla  libertà di autodeterminazione 214, tanto più che l’art. 490 vieta l’accompagnamento  coattivo finalizzato all’esame dell’imputato nel dibattimento.   Nondimeno, secondo una tesi minoritaria, il controllo di legittimità della richiesta demandato all’organo giudicante sarebbe sostanziale e di merito; sicché da  un lato il pubblico ministero sarebbe tenuto a esplicitare le ragioni, di natura processuale o investigativa, che giustificano la richiesta, non essendo sufficiente «il rilievo  della mancata ottemperanza dell’indagato all’invito precedentemente emesso» 215, e  dall’altro lato il giudice sarebbe poi chiamato a verificare la sussistenza di elementi  indiziari idonei a dimostrare la probabile esistenza del fatto per cui si procede.   La disciplina dettata dall’art. 376 deve ritenersi applicabile anche all’imputato  in procedimento connesso, considerato che questi deve essere sottoposto ad interrogatorio e non ad una mera assunzione di informazioni, sicché è opportuno  che l’accompagnamento coattivo sia autorizzato dal giudice per le indagini preliminari.   11. L’interrogatorio di una persona imputata in un procedimento connesso.   L’art. 363 (rubricato «interrogatorio di persona imputata in un procedimento  connesso») stabilisce, al comma 1, che «le persone imputate in un procedimento                              spinto la richiesta di autorizzazione all’accompagnamento coattivo perché spirati i termini delle indagini preliminari, escludendo che il provvedimento in questione, pur illegittimo, possa  essere considerato abnorme.   212 V. G. Salvi, Art. 376, 339.  213 Per questa tesi, tra gli altri, v. A. Diddi, Varie forme, 23; P. Gaeta, Art. 376, 4634; F.   Ruggieri, La giurisdizione di garanzia, 190. In giurisprudenza v. Cass., Sez. VI, 16.12.2005,  Gatta, cit.   214 In questo senso v. O. Mazza, L’interrogatorio e l’esame, 102.  215 Per questa tesi v. Cass., Sez. III, 24.6.2010, Mendicino, cit.     286 Carlo Renoldi   connesso a norma dell’articolo 12 sono interrogate dal pubblico ministero 216 sui fatti per cui si procede nelle forme previste dall’articolo 210 commi 2, 3, 4 e 6» 217.   Tale disciplina, ad onta della «approssimazione per difetto» riscontrabile nella  rubrica 218, «si applica anche alle persone imputate di un reato collegato a quello per  cui si procede, nel caso previsto dall’articolo 371 comma 2 lettera b)» (comma 2) 219.   Attraverso il richiamo all’art. 210, la norma dunque equipara l’interrogatorio della persona imputata (o indagata 220) in procedimento connesso o per  reato collegato 221 a quello della persona imputata nel proprio procedimento,  sia per ciò che concerne i profili di garanzia del dichiarante, sia in relazione al regime di utilizzabilità delle dichiarazioni rese ed alla valenza probatoria ad esse  attribuite.                               216 All’interrogatorio può procedere anche la polizia giudiziaria, anche d’iniziativa, ferma   restando l’applicabilità del regime di documentazione richiamato dalla norma: così D’Ambrosio, Art. 363, 223.    217 Le originarie parole: «3 e 4» sono state così sostituite dalle attuali dall’art. 8 comma 2  legge 1.3.2001, n. 63. In argomento v. A. Dell’Orco, Tra diritto al silenzio ed obbligo di dire  la verità, 118.   218 P. Gaeta, Art. 363, 4425.  219 Il collegamento probatorio sussiste «allorché vi sia anche un semplice rapporto di in fluenza di una prova, intesa come elemento di giudizio o di valutazione, su di un’altra prova»  (v. Cass., Sez. V, 20.11.2003, Ignoti Parenti e altri, CED, 2003/229177), sicché la persona offesa dal reato, a sua volta denunciata dall’autore di questo – e, dunque, imputata di reato collegato ex art. 371 comma 2 lett. b – non può essere esaminata in qualità di testimone, dovendo  essere escussa ex art. 210 comma 6 (così, Cass., Sez. V, 13.11.2008, Petrelli, CED, 2008/242305,  secondo cui le dichiarazioni rese devono essere valutate ex art. 192 comma 3). Pertanto, sono  inutilizzabili le dichiarazioni rese dall’offeso, a sua volta imputato in procedimento avente ad  oggetto un reato commesso, nelle medesime circostanze di tempo e di luogo, in danno dell’offensore, che sia stato sentito quale testimone «senza l’osservanza delle garanzie del testimone assistito» (Cass., Sez. VI, 28.5.2009, Erler, CED, 2009/244448; Cass., Sez. I, 24.3.2009,  Vernengo e altri, CED, 2009/244461; Cass., Sez. V, 25.9.2007, Costanza, in Cass. pen., 2008,  2812, nota di G. Andreazza). Secondo Cass., Sez. II, 9.1.2015, Cecoro, CED, 2015/262369,  quando, invece, i reati, seppure formalmente reciproci, siano stati commessi in contesti spaziali  e temporali del tutto diversi, come nel caso in cui la persona offesa, a sua volta denunciata dall’imputato per calunnia, sia stata sentita in qualità di testimone, le sue dichiarazioni sono pienamente utilizzabili in quanto una lettura costituzionalmente orientata della previsione contenuta nell’art. 371 comma 2 lett. b impone di escluderne dall’applicazione; per la stessa tesi v.  Cass., Sez. III, 8.5.2013, C., CED, 2013/255578.   220 Secondo la giurisprudenza, pur facendo esclusivo riferimento alle «persone imputate»,  la norma in esame, finalizzata «a sottrarre il soggetto al rischio di una possibile autoincriminazione», deve infatti ritenersi applicabile anche alle persone «indagate» in procedimento connesso o collegato: v. Cass., Sez. VI, 9.6.1995, Osmani, in Giust. pen., 1996, III, 375.   221 Secondo la giurisprudenza di legittimità, lo status di indagato o imputato in procedimento connesso deve presentare «i requisiti della concretezza e dell’attualità», non potendo profilarsi in termini meramente astratti e potenziali (Cass., Sez. I, 15.5.2003, Alfano, CED, 2003/225035,  nonché Cass., Sez. VI, 19.11.1997, Cunetto, CED, 1997/210083).     Le indagini del pubblico ministero 287   Benché l’art. 363, diversamente dal richiamato art. 210, non contenga l’inciso  «si è proceduto o si procede separatamente», si ritiene che presupposto di applicazione della disciplina in questione sia costituito dal fatto che i procedimenti vengano celebrati separatamente, in quanto incardinati dinnanzi a uffici diversi ovvero, davanti al medesimo ufficio ma pendenti in fasi diverse 222. In caso contrario,  l’audizione garantita resterebbe preclusa nei confronti di soggetti la cui posizione  processuale non sia più quella di indagato o imputato “in senso stretto” (si pensi  al soggetto che, in esito all’udienza preliminare, venga prosciolto con sentenza di  non luogo a procedere).   Venendo alla disciplina applicabile, il richiamo all’art. 210 comporta, in capo  alla persona convocata, l’obbligo di presentarsi, con la possibilità, per il pubblico ministero, di disporne l’accompagnamento coattivo in caso di inottemperanza.   Nel corso dell’interrogatorio, inoltre, è richiesta, obbligatoriamente, la presenza del difensore di fiducia, in mancanza del quale si procede alla nomina di  un difensore d’ufficio. La persona convocata dovrà preliminarmente essere avvisata della facoltà di non rispondere.   Inoltre, in applicazione dell’art. 210 comma 6 anche per l’interrogatorio delle persone indagate/imputate in un procedimento connesso (o di un reato collegato) a quello per cui si procede il pubblico ministero, ai sensi dell’art. 64  comma 3 lett. c, deve avvisare l’interrogando del fatto che, se renderà dichiarazioni su fatti che concernono la responsabilità di altri, assumerà, in ordine a tali  fatti, l’ufficio di testimone, salve le incompatibilità previste dall’art. 197 e le garanzie di cui all’art. 197-bis 223.   Nel caso in cui, tuttavia, il pubblico ministero provveda all’interrogatorio di  persona imputata in procedimento connesso o per reato collegato nelle forme  dell’art. 362 anziché in quelle dell’art. 363, la sanzione prevista è quella della  inutilizzabilità delle dichiarazioni rese dall’interrogato, salva la possibilità di valutarle, secondo la regola posta dall’art. 63, esclusivamente nei confronti della  persona che le ha rese (c.d. inutilizzabilità relativa) 224.   All’imputato in procedimento connesso o per reato collegato, audito nella fase  dibattimentale con le forme dell’art. 210 comma 6, dovrà essere dato l’avvertimento di cui all’art. 64 comma 3 lett. c, anche nel caso in cui egli abbia reso di                             222 M. Bargis, Incompatibilità a testimoniare, 32; L. D’Ambrosio, Art. 363, 223; A. Macchia, Art. 363, 106; A. Sanna, L’interrogatorio e l’esame dell’imputato, 94.   223 Secondo Cass., Sez. II, 16.11.2001, Cincotti, CED, 2001/226704, la nullità dell’interrogatorio  dell’indagato determinata dall’assenza del difensore, non invalida le dichiarazioni accusatorie rese,  nel corso dello stesso interrogatorio, nei confronti di altri, dal momento che i loro difensori non  avrebbero dovuto essere avvisati dell’interrogatorio, né avrebbero avuto titolo per assistervi.   224 Contra Cass., Sez. I, 8.2.1999, Gravagna, cit.; Cass., Sez. VI, 18.2.1998, Sapia, cit. Affermano l’applicabilità dell’art. 63 comma 2 anche alle dichiarazioni rese da un indagato o imputato di un reato collegato a quello per cui si procede Cass., Sez. II, 6.10.1997, Salerno, in  Guida dir., 1997, fasc. 42, 80, nonché Cass., Sez. V, 18.12.1996, Gregorian, in Giust. pen.,  1998, III, 177. Cfr. L. D’Ambrosio, Art. 363, 229.     288 Carlo Renoldi   chiarazioni erga alios senza essere stato preventivamente avvisato; configurandosi, in mancanza, la sanzione di inutilizzabilità della deposizione testimoniale 225.   Per quanto riguarda, infine, le regole di utilizzabilità dibattimentale applicabili  all’interrogatorio dell’imputato in procedimento connesso o per reato collegato, del  relativo verbale può darsi lettura, su richiesta di parte, soltanto nel caso in cui non  sia stato possibile ottenere la presenza del dichiarante ordinandone l’accompagnamento coattivo o l’esame a domicilio o la rogatoria internazionale ovvero l’esame  in altro modo previsto dalla legge (art. 513 comma 2). A mente dell’art. 512 comma  1, in ogni caso, il giudice dispone che sia data lettura dell’atto unicamente qualora,  per fatti o circostanze imprevedibili, ne sia divenuta impossibile la ripetizione. Qualora invece il dichiarante, comparso in dibattimento, si avvalga della facoltà di non  rispondere, il giudice disporrà la lettura del verbale di cui trattasi solamente con  l’accordo delle parti (art. 513 comma 2) 226. Giova, peraltro, sottolineare che secondo quanto stabilito dall’art. 192 commi 3 e 4, le dichiarazioni rese, ex art. 363, dall’indagato/imputato in procedimento connesso o per reato collegato non hanno la  medesima efficacia propria di quelle testimoniali, venendo «valutate unitamente  agli altri elementi di prova che ne confermano l’attendibilità».   12. Individuazione di persone e di cose.   L’art. 361 (rubricato «Individuazione di persone e di cose») stabilisce che  «quando è necessario per la immediata prosecuzione delle indagini, il pubblico  ministero procede alla individuazione di persone, di cose o di quanto altro può essere oggetto di percezione sensoriale» (comma 1). In tal caso «le persone, le cose  e gli altri oggetti sono presentati ovvero sottoposti in immagine a chi deve eseguire la individuazione» (comma 2).   L’individuazione è un atto a forma libera 227 di natura ricognitiva 228, che il                               225 Così Cass., Sez. Un., 26.3.2015, Lo Presti e altri, CED, 2015/264479. Sull’argomento v.  J. Della Torre, Quali conseguenze.   226 Nel caso dell’interrogatorio dell’imputato nel suo procedimento, invece, il giudice può disporne la lettura, su richiesta di parte, unicamente nel caso in cui il soggetto sia contumace o assente  ovvero si sia rifiutato di sottoporsi all’esame (fermo restando che, in tale ipotesi, le dichiarazioni  rese al pubblico ministero, alla polizia giudiziaria su delega del pubblico ministero o al giudice nel  corso delle indagini preliminari o nell’udienza preliminare, potranno essere utilizzate nei confronti  di altri, senza il loro consenso, solo ove ricorrano le condizioni di cui all’art. 500 comma 4).    227 Così F. Cordero, Procedura penale, 818, secondo il quale «l’indagante la allestisce come meglio ritiene». Secondo F. Mencarelli, Procedimento probatorio, 27, dovrebbero invece  seguirsi le medesime forme previste dagli artt. 213 ss. V. anche Cass., Sez. II, 20.2.2015, Panarese e altri, CED, 2015/263302, per la quale «l’individuazione fotografica non deve essere preceduta dalla descrizione delle fattezze fisiche della persona indagata, trattandosi di adempimento preliminare richiesto solo per la ricognizione di persona».   228 Cfr. F. Paola, Individuazione, 374.     Le indagini del pubblico ministero 289   pubblico ministero 229 può esperire in funzione dell’«orientamento delle indagini» e non per «ottenere la prova» 230. Per tale ragione esso è, secondo l’opinione  prevalente, atto non garantito, che l’accusa può compiere in assenza del difensore,  a meno che protagonista dell’atto, quale soggetto da riconoscere, non sia lo stesso  indagato (il d.lgs. 15.9.2016, n. 84, ha allineato sotto tale profilo la disciplina  dell’individuazione a quella di interrogatorio, ispezione e confronto, modificando  i commi 1 e 5 dell’art. 364) 231.   La sua natura di atto finalizzato alla raccolta di elementi necessari alla «immediata prosecuzione delle indagini» 232, come tale connotato da «necessaria  immediatezza» 233, ne rende concettualmente agevole la differenziazione sia rispetto alla ricognizione disciplinata dagli artt. 213 ss. 234, sia rispetto alla ricognizione disposta in sede di incidente probatorio ex art. 392 comma 1 lett. g, nei casi  in cui «particolari ragioni di urgenza» non consentano di rinviare l’atto al dibattimento 235. Ed infatti, se anche l’individuazione può assumere finalità ulteriori ri                             229 Essa è tuttavia delegabile alla polizia giudiziaria (così, Cass., Sez. IV, 23.1.1996, Nota rianni, in Cass. pen., 1997, 2513) la quale, secondo la prevalente opinione, può procedervi anche d’iniziativa. In dottrina per questa tesi v. P. Moscarini, Ricognizione, 3; A. Bernasconi, La  ricognizione di persone, 131. Contra, A.M. Capitta, Ricognizioni e individuazioni, 2001, 160;  in giurisprudenza Cass., Sez. II, 27.3.2008, Gori, CED, 2008/239774; Cass., Sez. II, 27.6.2007,  De Marco, CED, 2007/238081; Cass., Sez. IV, 28.3.2003, Failace, in Guida dir., 2003, fasc.  38, 92; Cass., Sez. II, 8.4.1997, Chirico, CED, 1997/208467; Cass., Sez. II, 21.11.1990, Esposito, in Cass. pen., 1992, 990. In materia di individuazione fotografica condotta dalla polizia  giudiziaria, la giurisprudenza ritiene che ove l’atto sia stato compiuto nei confronti di un soggetto che non comprenda la lingua italiana senza l’assistenza di un interprete, esso deve ritenersi viziato da inutilizzabilità patologica, come tale rilevante in ogni fase del procedimento  penale: così Cass., Sez. III, 15.1.2002, Deda e altro, CED, 2002/221490, secondo cui la legge  processuale prevede espressamente «la forma linguistica della comunicazione tra interrogato e  verbalizzante», sicché deve giudicarsi «connotato da radicale inidoneità probatoria un atto basato su scambi di comunicazione gestuale».   230 C. cost. 12.6.1991, n. 265.  231 Cass., Sez. III, 11.5.2004, Panetta, in Arch. nuova proc. pen., 2005, 733; Cass., Sez. II,   7.4-22.4.1994, Berton, CED, 1994/197342.  232 P. Gaeta, Art. 361, 4379 s.  233 Cass., Sez. VI, 18.2.1994, Goddi e altro, in Riv. pen., 1995, 401, secondo cui «l’indivi duazione è contrassegnata dalla sua necessaria immediatezza che, mentre, per un verso, ne designa, almeno sul piano fenomenico, una maggiore efficacia dimostrativa, per altro verso, la  rende operante entro termini di “rischio” che il p.m. ha l’onere di valutare: lo comprova sia la  sua natura di atto “non garantito” dalla partecipazione del difensore, sia l’impossibilità per la  parte privata di precluderne l’espletamento attraverso l’assunzione di un mezzo di prova».   234 Così Cass., Sez. II, 11.3.2003, Pezzurro, CED, 2003/224644; Cass., Sez. III, 26.4.1999,  Cuccurullo, in Cass. pen., 2000, 3387.   235 La individuazione delle «particolari ragioni di urgenza» che giustificano il ricorso all’incidente probatorio è oggetto di opposte tesi in dottrina. Secondo una prima tesi il normale processo di obsolescenza che caratterizza la memoria non può integrare il requisito in esame, trat   290 Carlo Renoldi   spetto a quelle stricto sensu endoprocessuali che le sono proprie 236 (come, ad es.,  quelle indiziarie rilevanti ai fini dell’adozione di una misura cautelare 237 o quelle  rilevanti per le valutazioni da compiersi in sede di udienza preliminare), fino ad  assumere un valore probatorio “pieno” nel caso di rito abbreviato 238 o nel caso in  cui le parti prestino il consenso all’utilizzazione in sede dibattimentale del relativo  verbale, la ricognizione costituisce, viceversa, una modalità tipica di acquisizione  probatoria, come tale garantita dalla presenza del difensore e dal suo svolgimento  sotto la direzione ed il controllo del giudice. Nondimeno, nella prassi, anche  l’individuazione viene di fatto utilizzata, sempre più spesso, a fini probatori 239,  con una evidente sovrapposizione funzionale rispetto all’istituto della ricognizione prima richiamato.   Ciò pone significative questioni di ordine teorico e pratico-applicativo, la pri                            tandosi di una conseguenza ordinaria del trascorrere del tempo: così P. Dell’anno, Osservazioni, 1900. Altra opinione, invece, ritiene che il ricorso all’incidente probatorio sia sempre giustificato dalla necessità di impedire che la precisione del ricordo si deteriori: per questa tesi v. M.  Bargis, Incidente probatorio, 335. Per converso, la scelta di non ricorrere all’incidente probatorio e di far luogo unicamente all’individuazione può giustificarsi nei casi in cui, si pensi alle  ipotesi di arresto in quasi flagranza o di applicazione di provvedimenti cautelari, l’esistenza di  pressanti esigenze investigative non consenta il ricorso all’incidente probatorio.   236 A. Bernasconi, La ricognizione, 116. Secondo, S. Recchione, Art. 361, 3252, «la caratterizzazione dell’individuazione come atto investigativo non destinato ad avere valore di  prova, se non nel caso di accesso a rito alternativo, ma destinato solo a costituire un elemento endoprocessuale utile ad indirizzare le indagini del pubblico ministero, risulta confermata  anche dalla previsione dell’individuazione tra le prove acquisibili con il ricorso all’incidente  probatorio».   237 V. Cass., Sez. II, 20.1.2015, Fiorillo e altri, in Cass. pen., 2016, 255, nota di D. Potetti;  Cass., Sez. I, 2.12.2008, Morfei e altro, CED, 2008/242216; Cass., Sez. II, 15.1.2004, Acanfora, CED, 2004/227511, secondo cui «in tema di misure cautelari personali, poiché i gravi indizi  di colpevolezza sono quegli elementi a carico, di natura logica o rappresentativa, idonei a fondare il convincimento di qualificata probabilità di colpevolezza, l’individuazione fotografica  effettuata dinanzi alla polizia giudiziaria, indipendentemente dall’accertamento delle modalità  e, quindi, dalla rispondenza alla metodologia prevista per la formale ricognizione a norma  dell’art. 213, ben può essere posta a fondamento di una misura cautelare perché lascia fondatamente ritenere che sbocchi in un atto di riconoscimento, formale o informale, o in una testimonianza che tale riconoscimento confermi». V. anche Cass., Sez. IV, 12.12.1997, Ceglia,  CED, 1997/210444; Cass., Sez. VI, 23.1.1996, Notarianni, in Cass. pen., 1997, 2513; Cass.,  Sez. II, 22.11.1995, Di Matteo, in Cass. pen., 1998, 71; Cass., Sez. I, 29.9.1995, Caterino, in  Cass. pen., 1997, 1097; Cass., Sez. II, 10.9.1995, Tomasello, CED, 1995/203118; Cass., Sez. I,  1.2.1994, Carota, CED, 1994/196690; Cass., Sez. II, 7.4.1994, Berton, CED, 1994/197342;  Cass., Sez. fer., 2.8.1993, Beltrame, in Cass. pen., 1994, 2482. Critico, in dottrina, A. Bernasconi, La ricognizione, 121.   238 Cass., Sez. II, 25.9.2014, Pancia, CED, 2014/260364; Cass., Sez. II, 31.10.2008, Monaco, inedita; Cass., Sez. VI, 11.4.2007, Noviello e altri, CED, 2007/236420; Cass., Sez. VI,  18.2.1994, Goddi e altro, cit.; Cass., Sez. fer., 2.8.1993, Beltrame, in Cass. pen., 1994, 2482;  Cass., Sez. II, 9.5.1991, Chinelli, in Cass. pen., 1993, 871.   239 D. Manzione, L’attività del pubblico ministero, 274.     Le indagini del pubblico ministero 291   ma delle quali concerne il profilo della utilizzabilità a fini probatori dei risultati  dell’individuazione.   La Suprema Corte ha ritenuto che «pur essendo incontestabile che l’individuazione è un puro atto di indagine finalizzato ad orientare l’investigazione, ma  non ad ottenere la prova» ed esaurisce, dunque, «i suoi effetti all’interno della fase in cui viene compiuta [...] è anche vero che un regime di tal genere presuppone  che sia possibile, nella fase del dibattimento, espletare il mezzo di prova corrispondente e cioè la ricognizione. Quando, invece, l’atto è divenuto irripetibile,  ne è consentita l’utilizzazione ai fini previsti dall’art. 526, comma 1, c.p.p.» 240.   Su questo versante si assiste, in giurisprudenza, alla frequente qualificazione  come atti irripetibili di una particolare categoria di atti di individuazione, costituita dal riconoscimento di beni sottratti da parte del proprietario, ai cui verbali (che  in genere concernono anche la restituzione degli oggetti) viene attribuita «natura  di mero accertamento di fatto e non di ricognizione di cose» e che, in quanto finalizzati alla descrizione di beni suscettibili di essere alienati o trasformati da parte  dei proprietari cui sono stati riconsegnati, «rientrano nel novero degli atti che possono essere inseriti nel fascicolo per il dibattimento ex art. 431, lett. b), c.p.p.»,  rientrando in definitiva «tra quegli atti mediante i quali la polizia giudiziaria  prende diretta cognizione di fatti, situazioni o comportamenti umani dotati di una  qualsivoglia rilevanza penale e suscettibili, per loro natura, di subire modificazioni o, addirittura, di scomparire in tempi più o meno brevi, sì da risultare suscettibili di essere, in seguito soltanto riferiti» 241. Una soluzione, questa, che sembra  farsi carico delle peculiarità dell’atto di individuazione, connotato da un profilo  percettivo-ricognitivo che presenta innegabili tratti di unicità, non agevolmente  riproducibili in ambito dibattimentale 242; ma che la dottrina prevalente censura,  paventando un aggiramento del principio della legalità del metodo di accertamento probatorio, tanto più che l’atto non si è formato in contraddittorio 243.                               240 Cass., Sez. VI, 18.2.1994, Goddi e altro, cit. Peraltro, nei casi in cui si proceda all’acqui sizione ai sensi degli artt. 512 e 512-bis, la dichiarazione ricognitiva non può fondare il giudizio di responsabilità determinando, in modo esclusivo, il giudizio di condanna.   241 Per questa tesi v. Cass., Sez. II, 11.5.2010, Silvestrino, CED, 2010/248211; Cass., Sez. II,  10.6.1994, Levak, in Cass. pen., 1995, 1293, nota di R. Cantone; Cass., Sez. II, 30.4.1996, Desimone, in Cass. pen., 1997, 2818; contra, Cass., Sez. IV, 31.5.2000, Crignola, in Arch. nuova  proc. pen., 2001, 83; Cass., Sez. I, 15.6.1994, Sannino, cit., secondo cui l’atto di individuazione  fotografica eseguito nel corso delle indagini preliminari è, invece, ripetibile, sicché il relativo  verbale non deve essere inserito nel fascicolo del dibattimento ai sensi dell’art. 431. Secondo  Cass., Sez. V, 21.10.2010, Mameli, CED, 2010/248951, può esservi inserita la fotografia.   242 Secondo F. Cordero, Ideologie, 183, invece, l’individuazione si caratterizza per la presenza di «elementi semiologici di irripetibile efficacia dimostrativa».   243 Così A. Bernasconi, La ricognizione, 118; A.M. Capitta, Ricognizioni e individuazioni,  248; A. Molinari, Sui limiti di utilizzabilità, 202. V, anche R. Cantone, Le ricognizioni, 1297, il  quale evidenzia come l’alienazione della res sia circostanza eventuale ed inidonea a concretare  un’irripetibilità intrinseca ed originaria.      292 Carlo Renoldi   Inoltre, non è infrequente che il recupero del materiale conoscitivo emerso in  sede di individuazione ex art. 361 avvenga attraverso l’esame testimoniale della  persona che l’ha compiuta, senza che venga adottata la procedura prevista per la  ricognizione all’art. 213. Sul punto, la giurisprudenza, sia di legittimità 244 che costituzionale 245, riconosce la correttezza di tale modus operandi, muovendo dalla  premessa teorica della riconducibilità dell’individuazione, così come della ricognizione 246, al «più generale concetto di dichiarazione» 247, riconoscendo dunque  che l’oggetto della testimonianza può estendersi ai fatti «di cui il teste abbia avuto  percezione o conoscenza e che risultino utili ai fini dell’accertamento della fondatezza o meno di quella imputazione» 248.   Dalla sussunzione dell’atto di individuazione nell’ambito della prova dichiarativa, la giurisprudenza fa derivare, coerentemente, innanzitutto la possibilità di effettuare contestazioni del verbale di individuazione in dibattimento 249. Sotto altro                               244 Cass., Sez. VI, 5.12.2007, Major e altri, CED, 2008/239416.  245 V. C. cost., 30.6.1994, n. 267. In tale frangente la Consulta, chiamata a pronunciarsi sul la legittimità del diritto al silenzio del coimputato o dell’imputato in procedimento connesso in  caso di ricognizione, ne ha affermato la legittimità «attesa la natura dichiarativa dell’atto».   246 In particolare, la Suprema Corte ha affermato che la ricognizione, «pur costituendo un’operazione procedimentale a struttura complessa, non si presenta, relativamente a colui che è chiamato  ad effettuare il riconoscimento, con caratteristiche diverse dalla dichiarazione, sia pure collegata  da specifici dati di qualificazione, perché, comunque, collegati ad un dato gnoseologico diretto ad  una verifica individuativa»: così Cass., Sez. VI, 18.2.1994, Goddi e altro, cit.   247 Cass., Sez. VI, 5.12.2007, Major e altri, cit.  248 Così, Cass., Sez. I, 11.5.1992, Cannarozzo, in Cass. pen., 1994, 125, nota di A. Campo.   In dottrina v., in senso favorevole rispetto a questa ricostruzione, F. Cordero, Procedura, 772;  A. Nappi, Guida al codice, 283 ss. Secondo R. Cantone, Le ricognizioni, 1293, «una testimonianza, con un oggetto quale quello indicato, finisce per avere come effetto il recupero di atti  di indagine, che avrebbero dovuto restare nel fascicolo del p.m. e non avere alcun valore per il  processo dibattimentale», mettendo in crisi il principio «basilare per il nuovo codice, che la  prova si forma al dibattimento».   249 Cass., Sez. V, 21.10.2010, Mameli, cit. nonché Cass., Sez. IV, 31.5.2000, Crignola, cit.,  rese in materia di individuazione fotografica; Cass., Sez. IV, 25.2.2009, Pellicori e altro, CED,  2009/243212, secondo cui «l’individuazione di persona nel corso delle indagini preliminari è  formalmente una dichiarazione e, pertanto, il relativo verbale è legittimamente utilizzato per le  contestazioni nel corso della deposizione dibattimentale del testimone che l’ha effettuata».  Nello stesso senso v. altresì Cass., Sez. V, 25.5.2015, Volpini, CED, 2015/264969; Cass., Sez.  III, 27.10.1995, Megna, in Cass. pen., 1997, 3470, nonché Cass., Sez. I, 15.6.1994, Sannino, in  Giust. pen., 1995, III, 273; in dottrina sul punto, G. Salvi, Art. 361, 209. Sempre in materia di  individuazione fotografica effettuata dal teste, la giurisprudenza ritiene legittimo il ricorso, in  sede di esame testimoniale, delle fotografie contenute nei verbali di individuazione fotografica  redatti nella fase delle indagini preliminari, atteso che «i fascicoli fotografici conservano una  loro sostanziale autonomia e possono essere successivamente mostrati ai testimoni chiamati ad  effettuare detto riconoscimento in sede di istruttoria dibattimentale», e non essendovi «alcuna  norma processuale che prescriva l’utilizzo di fascicoli fotografici diversi nelle due fasi in questione»: Cass., Sez. V, 6.4.2011, Paolicelli, CED, 2011/250193; Cass., Sez. II, 28.2.1997, Fal   Le indagini del pubblico ministero 293   profilo l’inquadramento della individuazione nel genus della prova dichiarativa  determina il tendenziale divieto di ricorrere alla testimonianza indiretta della polizia giudiziaria. E tuttavia va rilevato che la giurisprudenza di legittimità ha ritenuto che «il divieto di testimonianza indiretta per gli ufficiali ed agenti di polizia  giudiziaria non opera relativamente alle dichiarazioni rese da terzi e percepite al  di fuori di uno specifico contesto procedimentale, in una situazione operativa eccezionale o di straordinaria urgenza caratterizzata dall’assenza di un dialogo tra  teste e ufficiale o agente di polizia giudiziaria, ciascuno nella propria qualità» 250.   Vi è, poi, il problema della valutazione dell’attendibilità dei risultati dell’attività di individuazione, anche in questo caso su un duplice versante 251.   In primo luogo, con specifico riferimento alla individuazione fotografica, realizzata attraverso la sottoposizione alla persona informata sui fatti (o del teste) di  un’immagine fotografica riproducente le sembianze di una persona o di un oggetto,  l’attendibilità del riconoscimento appare ridotta, considerato che la riproduzione su  carta è meno affidabile di quella realizzata de visu sull’oggetto naturale 252.                              co, in Cass. pen., 1998, 1737, nota di T. Rafaraci; Cass., Sez. IV, 1.2.1996, Santoro e altro, ivi,  1998, 912. Tuttavia si è ritenuto che ai fini della valutazione del riconoscimento fotografico  compiuto nel corso delle indagini preliminari e non rinnovato in sede dibattimentale, è necessaria l’acquisizione agli atti del fascicolo fotografico sottoposto all’esame del teste: Cass., Sez.  VI, 8.10.2014, Barone e altri, CED, 2014/261247.   250 Così Cass., Sez. I, 27.2.2014, Accetta e altro, CED, 2014/259780; Cass., Sez. I, 4.7.2012,  Morfei e altro, CED, 2012/253374; Cass., Sez. I, 11.12.2008, Manco, CED, 2009/243347; v. anche Cass., Sez. I, 12.3.1998, Morina, in Cass. pen., 1999, 2231. Ma v., già, Cass., Sez. Un.,  28.5.2003, Torcasio e altro, CED, 2003/225466; in Cass. pen., 2004, 2094, nota di L. Filippi; ivi,  2005, 1996, nota di D. Potetti. In tale frangente, infatti, la Suprema Corte ha affermato che «in  tema di testimonianza indiretta degli ufficiali ed agenti di polizia giudiziaria, che il comma 4  dell’art. 195 cod. proc. pen. preclude con riguardo al contenuto delle dichiarazioni acquisite da  testimoni con le modalità di cui agli artt. 351 e 357, comma 2, lett. a) e b) stesso codice, gli “altri  casi” cui si riferisce l’ultima parte della disposizione, per i quali la prova è ammessa secondo le  regole generali sulla testimonianza indiretta, si identificano con le ipotesi in cui le dichiarazioni  siano state rese da terzi e percepite al di fuori di uno specifico contesto procedimentale di acquisizione, in una situazione operativa eccezionale o di straordinaria urgenza e, quindi, al di fuori di  un dialogo tra teste e ufficiale o agente di polizia giudiziaria, ciascuno nella propria qualità».   251 Il tema della attendibilità della deposizione è giustamente ritenuto centrale nelle sentenze che, in maniera talvolta fuorviante, attribuiscono all’individuazione fotografica la natura di  “prova atipica”, non disciplinata dal codice di rito, suscettibile di essere utilizzata in giudizio in  base ai principi di non tassatività dei mezzi di prova e del libero convincimento del giudice. In  realtà, come correttamente sottolineato in alcune pronunce, «la certezza della prova dipende  non dal riconoscimento in sé, ma dalla ritenuta attendibilità della deposizione di chi, avendo  esaminato la fotografia dell’imputato, si dica certo della sua identificazione»: così Cass., Sez.  VI, 28.5.2013, Luongo, CED, 2013/257393; Cass., Sez. VI, 27.11.2012, Aleksov, CED,  2012/253910; Cass., Sez. V, 10.2.2009, Paluca, CED, 2009/244197. Nei termini v. altresì  Cass., Sez. II, 11.3.2004, Kerkoti Perparim, CED, 2004/228777; Cass., Sez. IV, 4.2.2004, Pantaleo, CED, 2004/228043; Cass., Sez. IV, 8.10.2003, Di Stefano, CED, 2003/226722; Cass.,  Sez. VI, 18.4.2003, Motta, CED, 2003/225574.   252 Così S. Priori, La memoria, 778. Correttamente, dunque, Cass., Sez. II, 27.1.2009, Rizzi,     294 Carlo Renoldi   Sotto altro aspetto deve osservarsi come l’attendibilità della ricognizione, così  come della testimonianza, ove esse facciano seguito all’individuazione, può essere vulnerata 253, atteso che la stratificazione dei ricordi conseguente alla ripetizione delle audizioni del soggetto, rischia di alterarne i successivi processi di rievocazione 254.   Il profilo appena considerato ha una ulteriore proiezione processuale, in realtà  preliminare rispetto a quello della valutazione dell’attendibilità: ovvero la soluzione, in termini giuridici, del contrasto eventualmente emergente tra i contenuti dichiarativi dell’individuazione esperita ex art. 361 e le successive attività  processuali (quali, appunto, la ricognizione o l’esame testimoniale).   Mentre nel caso di rito abbreviato il giudice può valutare liberamente l’evoluzione del narrato, privilegiando, in caso di contrasto, l’atto di individuazione rispetto all’eventuale ricognizione incidentale, in caso di giudizio ordinario, i principi in materia di prova dichiarativa impongono, ovviamente, di attribuire prevalenza al dichiarato dibattimentale, salvo che ricorrano le ipotesi previste dall’art. 500 comma 4 (ovvero che ricorrano concreti elementi sulla base dei quali  ritenere che il testimone sia stato sottoposto a violenza, minaccia, offerta o promessa di denaro o di altra utilità affinché non deponga o deponga il falso) 255.   Giova, infine, ricordare che a mente del comma 3 dell’articolo in commento  «se ha fondata ragione di ritenere che la persona chiamata alla individuazione                              CED, 2009/243298 esclude l’inutilizzabilità della individuazione fotografica compiuta, più  volte, dalla stessa persona nel corso delle indagini preliminari, venendo in questo caso in rilievo, esclusivamente, un profilo di attendibilità del teste. Nella stessa prospettiva v. anche Cass.,  Sez. II, 7.4.2010, Amante, CED, 2010/246924, secondo cui la pubblicazione su di un quotidiano locale della fotografia dell’imputato non è circostanza in grado di pregiudicare la validità  probatoria della successiva ricognizione di persona effettuata nei confronti del medesimo nel  corso del dibattimento.   253 Per questa tesi, in dottrina, A. Melchionda, Art. 213, 540; G. Pansini, Identificazione,  374; G. Salvi, Art. 361, 261; G. Tranchina, Le attività, 115; contra, in giurisprudenza, Cass.,  Sez. VI, 18.2.1994, Goddi e altro, cit.   254 In argomento v. C. Toninelli, Dubbi ragionevoli, 914.  255 Cass., Sez. II, 2.10.2015, Ahmetovic, CED, 2015/265078; Cass., Sez. IV, 13.1.2011,   Deglaudi, CED, 2011/249659; Cass., Sez. IV, 27.2.2003, Salerno, CED, 2003/224371; Cass.,  Sez. VI, 6.4.2000, La Vardera e altro, CED, 2000/216143. Contra Cass., Sez. IV, 22.1.2008,  Distinto, CED, 2008/240054 secondo cui «in tema di ricognizione personale, il giudice può  ritenere maggiormente attendibile l’esito positivo dell’individuazione effettuata dalla persona  offesa nel corso delle indagini preliminari, in prossimità temporale rispetto al fatto, rispetto a  quello incerto della ricognizione effettuata in dibattimento, valorizzando, a fondamento del  proprio convincimento, il decorso del tempo». Nella stessa prospettiva, più recentemente, v.  Cass., Sez. V, 29.4.2015, Bartolozzi, CED, 2015/265813, secondo cui in tema di riconoscimento  fotografico effettuato nella fase delle indagini preliminari cui segua, nel corso del dibattimento,  una ricognizione personale effettuata dal medesimo dichiarante con esito negativo, può essere  riconosciuta maggiore valenza probatoria all’atto compiuto nella fase delle indagini preliminari  purché sulla base di congrua motivazione che, se logica in relazione alle argomentazioni utilizzate, si sottrae al sindacato di legittimità.     Le indagini del pubblico ministero 295   possa subire intimidazione o altra influenza dalla presenza di quella sottoposta a  individuazione, il pubblico ministero adotta le cautele previste dall’articolo 214  comma 2».   13. Gli accertamenti tecnici compiuti dal pubblico ministero.   L’importanza assunta, nel moderno processo penale, dagli elementi cognitivi  acquisiti attraverso attività di accertamento tecnico-scientifico, decodificabili attraverso il contributo di saperi extra-giuridici, trova riscontro nella complessa  disciplina dettata dal codice di rito agli artt. 359 e 360, dedicati all’attività dei  consulenti tecnici del pubblico ministero 256. Le disposizioni in questione, infatti,  definiscono una disciplina complessiva degli apporti indispensabili 257 che, nel  corso delle indagini preliminari e nel contesto della attività di ricerca e assicurazione delle fonti di prova svolta dal pubblico ministero, esperti in discipline tecniche o scientifiche forniscono all’organo dell’accusa per la interpretazione di dati  di natura extra-giuridica (con esclusione, quindi, dei contributi di analisi su questioni giuridiche 258, non consentiti in specie sul versante della valutazione della  prova e dell’accertamento della responsabilità 259).   Secondo il comma 1 dell’art. 359 (rubricato «consulenti tecnici del pubblico  ministero»), «il pubblico ministero, quando procede ad accertamenti, rilievi se                             256 Per quanto concerne la facoltà di avvalersi, anche per il difensore, di analoghe compe tenze, si rinvia al commento degli artt. 391-sexies, 391-septies e 391-decies.  257 La giurisprudenza, infatti, ritiene consentito il ricorso a consulenti nei soli casi in cui sia   evidente la difficoltà, dal punto di vista tecnico, di interpretare il dato fattuale emerso in sede  di indagine, ed esso sia indispensabile per l’accertamento di profili essenziali ai fini del giudizio sulla responsabilità, come ad es. nel caso della valutazione dello stato di alterazione rilevante ai fini della sussistenza del reato di guida sotto l’influenza di sostanze stupefacenti (così,  Cass., Sez. IV, 2.3.2010, Tavano, CED, 2010/246540).    258 Secondo Cass., Sez. Un., 6.5.2008, xy, CED, 2008/602948, incorre in responsabilità disciplinare il pubblico ministero che si avvalga di consulenti tecnici per accertamenti e valutazioni circa la qualificazione giuridica di fatti o per risolvere questioni di diritto, ancorché complesse e riguardanti settori specialistici.   259 Coerentemente, la Suprema Corte ha affermato che «in tema di dichiarazioni rese dal teste minore vittima di abusi sessuali, mentre, al fine di valutare l’attitudine a testimoniare, ovvero la capacità di recepire le informazioni, di raccordarle con altre, di ricordarle e di esprimerle  in una visione complessa, può farsi ricorso ad indagine tecnica che fornisca al giudice i dati  inerenti al grado di maturità psichica dello stesso, nessun accertamento tecnico è consentito  quando si tratti di valutare l’attendibilità della prova; tale operazione rientra, infatti, nei compiti esclusivi del giudice, che deve esaminare il modo in cui il minore abbia vissuto e rielaborato  la vicenda, in maniera da selezionare sincerità, travisamento dei fatti e menzogna»: così, Cass.,  Sez. III, 20.6.2007, Tranchida e altro, CED, 2007/237539; in termini v. anche Cass., Sez. III,  18.9.2015, F., CED, 2015/265528; Cass., Sez. IV, 18.10.2011, F., CED, 2011/251662.     296 Carlo Renoldi   gnaletici, descrittivi o fotografici e ad ogni altra operazione tecnica per cui sono  necessarie specifiche competenze, può nominare e avvalersi di consulenti, che  non possono rifiutare la loro opera»; e il successivo comma 2 statuisce che «il  consulente può essere autorizzato dal pubblico ministero ad assistere a singoli atti  di indagine» 260.   Sul piano strutturale, l’attività disciplinata dall’articolo in questione consiste in  un apporto tecnicamente qualificato reso da un soggetto dotato di specifiche competenze (e come tale scelto, «di regola», tra gli iscritti agli albi dei periti: v. art. 73  disp. att. 261); apporto consistente in un processo di tipo valutativo, che si risolva  o comunque comporti un apprezzamento di natura critica a partire da una base  cognitiva di tipo fattuale 262.   Sotto tale profilo l’accertamento tecnico si differenzia, già sul piano definitorio, dai c.d. “rilievi”, i quali invece si caratterizzano per la mera acquisizione e la  successiva rappresentazione del dato materiale 263 e che, dunque, assumono carattere tendenzialmente prodromico rispetto alle attività di accertamento tecnico. La  distinzione assume particolare rilevanza con riferimento ai rilievi che la polizia  giudiziaria può compiere, ai sensi dell’art. 354, nell’ambito delle attività urgenti  svolte di propria iniziativa sullo stato dei luoghi, delle cose o delle persone (avvalendosi, quando gli atti e le operazioni tecniche strumentali lo richiedono, «di persone idonee le quali non possono rifiutare la loro opera»: v. art. 348 comma 4);  attività (tra cui rientrano anche gli accertamenti tecnici di polizia giudiziaria 264)                               260 La norma riguarda anche i casi in cui l’attività oggetto di indagine non richieda partico lari conoscenze tecnico-scientifiche, sicché l’attività del professionista configura un caso della  conduzione congiunta di attività tipiche dell’organo inquirente. V. Cass., Sez. III, 17.2.2004,  Ponzio, in Arch. nuova proc. pen., 2005, 403; Cass., Sez. VI, 14.1.2004, Peroncini, in Riv.  pen., 2005, 770.   261 La scelta dell’esperto tra soggetti non iscritti nell’Albo dei consulenti non produce alcuna nullità della nomina, né l’inutilizzabilità della relazione da questi prodotta: in questo senso  Cass., Sez. III, 23.11.2005, Pellegri, CED, 2005/233192.   262 V. Cass., Sez. II, 10.11.1992, Arena, in Arch. nuova proc. pen., 1993, 465.  263 In tal senso v. R.E. Kostoris, I consulenti, 150 e, in giurisprudenza, Cass., Sez. II,   24.11.2011, Cocuzza, in Guida dir., 2012, fasc. 9, 71 (relativa al prelievo, da un cappellino  rinvenuto sul luogo di una rapina, di un campione biologico utilizzabile per l’estrapolazione  del DNA); Cass., Sez. I, 13.11.2007, Pannone, CED, 2008/239101. Contra v. P. Dell’Anno,  Accertamento e valutazione, 241 ss., secondo cui nel corso delle indagini preliminari ogni attività valutativa dovrebbe essere preclusa in quanto propria della fase del giudizio. Per una critica alla distinzione v. anche A. Scalfati, Consulenza tecnica, 9. In argomento v. altresì A. Chelo, Rilievi irripetibili, 210 s.   264 Per questa tesi v. G. Amato, M. D’Andria, Organizzazione e funzioni della polizia giudiziaria, 126; L. Cremonesi, Natura giuridica e funzioni del consulente tecnico, 238 e 247; F. De  Leo, Le indagini tecniche di polizia, 699; R.E. Kostoris, I consulenti, 135. Tali accertamenti  tecnici sono spesso essenziali ai fini della valutazione sull’applicazione di misure cautelari: si  pensi alle analisi sulla sostanza in sequestro al fine di verificarne la natura stupefacente.     Le indagini del pubblico ministero 297   cui la difesa dell’indagato ha diritto di assistere, ma non di essere preventivamente avvisata, ai sensi dell’art. 356 265.   Sempre sotto il profilo strutturale, gli accertamenti tecnici di cui all’art. 359                               265 V., da ultimo, Cass., Sez. I, 19.1.2015, Perfetto, CED, 2015/263775. È il caso delle ope razioni di evidenziazione e fissazione delle impronte papillari, le quali, secondo la giurisprudenza, essendo attività di natura meramente materiale e non valutativa, «rientrano nell’ambito  delle attività di assicurazione delle fonti di prova e, in particolare, tra quelle volte alla ricerca  ed alla conservazione delle tracce pertinenti al reato (art. 348, comma 2, lett. a)), che la polizia  giudiziaria deve compiere di propria iniziativa, ai sensi dell’art. 354, comma 2, anche dopo la  comunicazione della notizia di reato al pubblico ministero e anche dopo l’intervento di  quest’ultimo»: così Cass., Sez. I, 24.6.2005, Spinato, CED, 2005/232099; nello stesso senso  Cass., Sez. IV, 25.6.2008, Sparer, CED, 2008/241022. Altrettanto è a dirsi per la comparazione  tra l’impronta raccolta e le impronte dei soggetti sospettati, consistente in attività di “accertamento di dati obiettivi”: così, Cass., Sez. V, 9.2.2010, Costache, CED, 2010/246872; Cass.,  Sez. I, 11.6.2009, Dedej, CED, 2009/244295, secondo cui la disciplina applicabile è, ancora  una volta, quella di cui all’art. 354. Considerazioni analoghe sono state compiute, in giurisprudenza, con riferimento alle analisi tecniche sui campioni di sostanza stupefacente sequestrata,  generalmente ricondotte all’ambito di competenza della polizia giudiziaria ai sensi dell’art.  348; in argomento v. Cass., Sez. IV, 17.6.1993, Rosato, in Mass. cass. pen., 1994, fasc. 7, 61.  Secondo Cass., Sez. II, 10.1.2012, Bardhaj e altro, CED, 2012/251775, «il prelievo del D.N.A.  della persona indagata, attraverso il sequestro di oggetti contenenti residui organici alla stessa  attribuibili […] essendo prodromico all’effettuazione di accertamenti tecnici, non richiede  l’osservanza delle garanzie difensive, che devono, invece, essere garantite nelle successive operazioni di comparazione del consulente tecnico». Nello stesso senso Cass., Sez. II, 24.11.2011,  Cocuzza, CED, 2011/251373. Altro ambito in cui si è posta la questione della distinzione tra  accertamenti tecnici e rilievi è quello della ricerca di tracce di esplosivo sulla persona dell’indagato attraverso il “tampone a freddo” (c.d. stub), finalizzato al prelievo di eventuali residui indicativi dell’uso di armi da fuoco. Mentre secondo un orientamento risalente esso configurava un accertamento tecnico irripetibile sottoposto alla disciplina dell’art. 360 (in questo  senso v. Cass., Sez. I, 6.10.1998, Andolfi, in Cass. pen., 1999, 3189; Cass., Sez. I, 4.2.1997, Ambra  e altri, CED, 1997/207220), la tesi oggi pacifica lo qualifica come “rilievo” prodromico all’esecuzione degli accertamenti tecnici, per cui, pur essendo tale attività irripetibile, da un lato  essa non è sottoposta all’osservanza delle forme previste dall’art. 360, riservate solo agli accertamenti veri e propri (v. Cass., Sez. I, 20.3.2013, Tellay, CED, 2013/256237; Cass., Sez. VI,  14.10.2008, Nirta, CED, 2008/242385; Cass., Sez. I, 10.5.2002, Maisto e altro, in Cass. pen.,  2003, 3100, nota di C. Grilli; Cass., Sez. I, 6.6.1997, Pata, in Cass. pen., 1998, 2066) e dall’altro lato non trova applicazione l’art. 369, che prevede l’informazione di garanzia nelle sole  ipotesi di compimento di atti ai quali il difensore ha «diritto» di assistere, mentre, in caso di  accertamenti urgenti ex art. 354, il difensore, come già rilevato, ha solo «facoltà» di assistere,  «senza diritto di essere preventivamente avvisato» ai sensi dell’art. 356. Altrettanto pacifico,  poi, è che la successiva analisi spettroscopica sulle particelle di polvere da sparo, estratte e fissate dal processo di metallizzazione, sia accertamento tecnico suscettibile di ripetizione e che,  dunque, anche per la sua esecuzione nel corso delle indagini preliminari il difensore dell’indagato non debba essere preavvisato (v. Cass., Sez. I, 14.3.2008, Innocenti e altro, CED,  2008/239616; Cass., Sez. I, 28.2.2006, Ditto e altro, CED, 2006/234266; Cass., Sez. I, 30.11.2005,  Fummo e altro, CED, 2005/233354).     298 Carlo Renoldi   hanno carattere necessariamente ripetibile 266: ciò che li differenzia dagli accertamenti di cui al successivo art. 360, da cui essi si distinguono anche sotto il profilo funzionale. L’attività di consulenza disciplinata dall’art. 359, infatti, non è tendenzialmente destinata ad assumere valore di prova, concernendo, ordinariamente, l’acquisizione di dati indispensabili ai fini delle determinazioni che l’organo  dell’accusa assume circa l’esercizio dell’azione penale 267; sicché, coerentemente,  il suo utilizzo è consentito senza che alla difesa dell’indagato sia dato alcun  preavviso. Pertanto, se è vero che il contenuto dell’accertamento del consulente  tecnico può assumere valore di prova in alcune particolari situazioni (come nei riti  a prova contratta, nei casi di prestazione ad opera delle parti del consenso all’acquisizione della consulenza al fascicolo del dibattimento, di sopravvenuta impossibilità di ripetizione dell’accertamento o di esame dibattimentale del consulente in contradditorio), fuori da tali ipotesi la consulenza può assumere rilevanza  processuale solo attraverso l’esame del consulente in qualità di teste e con l’acquisizione di una relazione di consulenza come memoria proveniente dalla parte 268.   Nel caso in cui, invece, l’accertamento tecnico riguardi «persone, cose o  luoghi il cui stato è soggetto a modificazione», non potendo attendersi la celebrazione del dibattimento e non potendo in ogni caso procedersi alla ripetizione  dell’operazione in tale fase, il risultato della sua indifferibile esecuzione del durante le indagini preliminari è destinato a transitare nel fascicolo del dibattimento  ai sensi dell’art. 431 e ad acquisire, per questa via, valore probatorio pieno, ai  sensi degli artt. 511 e 526, pur in assenza del controllo giurisdizionale al momento  della sua formazione (e, dunque, in deroga ai principi del giusto processo) 269; con  il conseguente obbligo in capo al pubblico ministero del preventivo avviso alla  persona sottoposta alle indagini, a tutela del suo diritto di difesa.   Il comma 1 dell’art. 360 (rubricato «accertamenti tecnici non ripetibili») sta                             266 In questa prospettiva si è ritenuto che «la consulenza disposta dal pubblico ministero su   un campione di sostanza stupefacente (nella specie, hashish) […] non costituisce accertamento  tecnico irripetibile, atteso che tale campione conserva, nel tempo, le intrinseche caratteristiche  e può, pertanto, ove necessario, essere sottoposto a nuovo esame»: Cass., Sez. IV, 29.4.2009,  Matarazzo e altro, CED, 2009/244688 (negli stessi termini v. Cass., Sez. IV, 19.7.2012, Minniti, CED, 2012/253529). Analogamente Cass., Sez. III, 16.2.2011, H., CED, 2011/249365, secondo cui «non è atto irripetibile l’accertamento tecnico, mediante consulenza, sullo stato psichico di una persona, allorquando riguardi una condizione costante e non contingente e, per  tale ragione, non suscettibile di modificazione»; Cass., Sez. II, 28.6.2011, Vigliotti, CED,  2011/250953, concernente il raffronto tra le sembianze dell’imputato e le caratteristiche fisionomiche del soggetto ripreso dalle telecamere installata presso un istituto rapinato; nonché  Cass., Sez. II, 19.2.2015, Apicella e altri, CED, 2015/263797; Cass., Sez. I, 26.2.2009, Ammutinato, CED, 2009/243922, relative alla estrazione dei dati presenti in un supporto informatico  (sul tema cfr. A.E. Ricci, Digital evidence, 350).   267 Cass., Sez. III, 24.4.2008, Caleffi, CED, 2008/240258.  268 Cass., Sez. II, 28.2.1997, Santilli, CED, 1997/207411.  269 Cfr. G. Tranchina, Le attività del pubblico ministero, 125 s.     Le indagini del pubblico ministero 299   tuisce, infatti, che «quando gli accertamenti previsti dall’articolo 359 riguardano  persone, cose o luoghi il cui stato è soggetto a modificazione, il pubblico ministero  avvisa, senza ritardo, la persona sottoposta alle indagini, la persona offesa dal reato e  i difensori del giorno, dell’ora e del luogo fissati per il conferimento dell’incarico e  della facoltà di nominare consulenti tecnici». E in tal caso, a mente del successivo  comma 2, «si applicano le disposizioni dell’articolo 364 comma 2», sicché la persona sottoposta alle indagini, priva del difensore, è altresì avvisata del fatto che è assistita da un difensore di ufficio e che, in ogni caso, può nominarne uno di fiducia.   Il riconoscimento di un valore probatorio pieno agli accertamenti espletati in  questo modo, in deroga al principio del contraddittorio, spiega l’attribuzione in  capo all’indagato, ad opera del comma 4 dello stesso art. 360, della facoltà di riservarsi, prima del conferimento dell’incarico al consulente, il promovimento  dell’incidente probatorio 270, cui corrisponde l’obbligo, per il pubblico ministero,  di non procedere all’accertamento: obbligo la cui violazione è sanzionata, a mente  del successivo comma 5, con l’inutilizzabilità dibattimentale dei risultati dell’attività tecnica comunque esperita 271. E peraltro, qualora a giudizio del pubblico ministero, l’atto, se differito, non possa più essere utilmente compiuto 272, esso può  essere comunque eseguito da parte dell’accusa 273.   Considerate le notevoli differenze di regime giuridico, nella pratica giurisprudenziale assume fondamentale importanza la determinazione dei criteri attraverso cui qualificare una data attività di accertamento come ripetibile o  meno 274. Sul punto, gli artt. 360 e 117 disp. att., pur senza offrire una chiara definizione di irripetibilità dell’indagine tecnica 275, da un lato rimandano (nella rubri                             270 L. D’Ambrosio, Artt. 359-360, 189 parla di «diritto di veto» dell’indagato. Lo stesso   Autore paventa il rischio che l’indagato possa paralizzare o comunque rallentare le indagini  opponendo la riserva, non essendo previsto un termine entro il quale il pubblico ministero deve  promuovere il relativo incidente probatorio: cfr. L. D’Ambrosio, Artt. 359-360, 190. Per analoghi rilievi v. G. Tranchina, Le attività del pubblico ministero, 127.   271 In dottrina si ritiene che l’inutilizzabilità può essere fatta valere anche nelle fasi predibattimentali purché venga dichiarata dall’organo giurisdizionale chiamato ad emettere i provvedimenti interinali: cfr. M. Galasso, Accertamenti tecnici non ripetibili, 1142.   272 Cass., Sez. V, 24.9.2013, Fasano e altri, CED, 2013/257716, secondo cui «il p.m. può  legittimamente disporre di procedere solo se sussiste l’oggettiva necessità di immediata esecuzione dell’indagine tecnica e cioè l’impossibilità assoluta di effettuarla, con identiche prospettive di risultato, in un momento successivo».   273 Tale determinazione è inoppugnabile, salve le successive valutazioni da parte del giudice nella fase dibattimentale. Per una valutazione critica di tale disciplina v. C. Taormina, Il regime della prova, 59, il quale osserva come essa abbia mantenuto in capo al pubblico ministero  il potere di «dare o non dare il lasciapassare per l’incidente probatorio».   274 V. S. Recchione, Art. 360, 3238.  275 Ciò ha favorito una ricostruzione della categoria legata alla casistica e, dunque, conti nuamente in evoluzione: cfr. F. Giunchedi, Gli accertamenti tecnici, 33. Per una critica v. F.M.  Iacoviello, Contro l’attuale teoria, 3002.     300 Carlo Renoldi   ca dell’art. 360) al concetto di «accertamenti tecnici irripetibili»; e dall’altro lato,  nell’enunciato normativo, specificano, quanto all’art. 360, che tali operazioni concernono oggetti (ovvero «persone, cose o luoghi») «il cui stato è soggetto a modificazione» (comma 1) e che, comunque, si tratta di accertamenti che «se differiti  non possono essere più utilmente compiuti» (comma 4) ed ancora, quanto all’art.  117 disp. att., che l’accertamento tecnico di cui all’art. 360 è anche quello che  «determina modificazione delle cose, dei luoghi o delle persone tali da rendere  l’atto non ripetibile».   Emerge, quindi, dalle disposizioni in esame, che la nozione di irripetibilità  qui in rilievo deve essere riferita sia alle caratteristiche intrinseche dell’oggetto  dell’accertamento tecnico, ma anche (e soprattutto) al significativo mutamento,  conseguente al trascorrere del tempo, delle condizioni “di contesto” in cui esso si  trova, sì da rendere necessario procedervi celermente (si pensi, nell’accertamento  autoptico, al procedere dei fenomeni tanatologici) 276: irripetibilità, dunque, come  indifferibilità dell’indagine, la quale può quindi rendere “irripetibili” operazioni  che, ordinariamente, sarebbero invece reiterabili 277. Diversamente, quando tale  esigenza non vi sia e l’irripetibilità derivi unicamente dalle caratteristiche fisiche dell’oggetto dell’accertamento ovvero dall’esecuzione della stessa analisi tecnica, tale da comportare una modificazione irreversibile della res che vi è  sottoposta (si pensi all’accertamento del DNA su mozziconi di sigaretta), il pubblico ministero può alternativamente ricorrere, sulla base di una valutazione rimessa alla discrezionalità tecnica dell’organo inquirente, all’indagine peritale in  sede di incidente probatorio 278.                               276 Sul punto v. A. Bassi, Alcune riflessioni, 2112 ss.; M. D’Andria, Un tentativo di defini zione, 1350; G. Piziali, Spunti critici, 2143; C. Cesari, L’irripetibilità sopravvenuta, 39; R.E.  Kostoris, I consulenti tecnici, 155. In giurisprudenza v. Cass., Sez. IV, 18.6.2013, Asta e altri,  CED, 2013/258578, secondo cui «ai fini dell’utilizzabilità di accertamenti autoptici e chimicotossicologici eseguiti su un cadavere non si applica la disposizione prevista dall’art. 511 cod.  proc. pen., in quanto si tratta di atti irripetibili, inseriti nel fascicolo per il dibattimento, e dei  quali il giudice può disporre la lettura indipendentemente dall’esame del consulente»; nonché  Cass., Sez. IV, 18.11.1992, Cornacchia, in Cass. pen., 1994, 1557.   277 In questa prospettiva secondo Cass., Sez. Un., 17.10.2006, Greco, in Cass. pen., 2008,  1078, nota di H. Belluta, non è atto irripetibile, per non essere modificabili con il decorso del  tempo luoghi, persone o cose in essa rappresentati, «la relazione di servizio che contenga soltanto la descrizione delle attività di indagine, esauritesi con la loro esecuzione e suscettibili di  essere descritte in dibattimento, nel contraddittorio delle parti, senza la perdita di alcuna informazione probatoria»; e come tale non è acquisibile al fascicolo per il dibattimento senza il consenso delle parti. Nello stesso senso, recentemente, v. Cass., Sez. IV, 12.5.2015, Di Stefano,  CED, 2015/263874.   278 Coerentemente, l’art. 116 disp. att., nel caso di indagini sulla morte di una persona, prevede in capo al pubblico ministero la facoltà di scegliere, quando egli ritenga necessario l’accertamento autoptico, se procedere secondo le modalità previste dall’art. 360 ovvero con lo  strumento dell’incidente probatorio.    Occorre peraltro rilevare che, in ogni caso, ove l’analisi tecnica comporti necessariamente     Le indagini del pubblico ministero 301   Ove il pubblico ministero proceda, in ragione della natura irripetibile degli  atti, ai sensi dell’art. 360, il codice di rito riconosce alle parti private, in conseguenza del valore di piena prova conferito ai risultati delle relative operazioni  tecniche, il diritto ad una interlocuzione, che viene garantita, come già ricordato,  attraverso l’avviso “senza ritardo” all’indagato, ove in quel momento già individuato 279, alla persona offesa e ai rispettivi difensori, del giorno, dell’ora e del  luogo fissati per il conferimento dell’incarico nonché della facoltà, per l’indagato,  di nominare un difensore di fiducia; con l’ulteriore avviso che, in mancanza di tale nomina, egli sarà assistito da un difensore d’ufficio. Il conferimento dell’incarico al consulente nominato ai sensi dell’art. 360 è, pertanto, un atto del pubblico ministero al quale il difensore ha diritto di assistere senza esserne obbligato  (c.d. contraddittorio imperfetto). Dopo l’introduzione dell’art. 369-bis, ad opera  della legge 6.3.2001, n. 60, che prevede l’obbligo di notificare, alla persona sottoposta alle indagini, la nomina del difensore d’ufficio «al compimento del primo  atto a cui il difensore ha diritto di assistere», anche per l’avviso di cui all’art. 360  comma 2, è ora necessario procedere alla notifica formale, quantomeno nel caso                              il deperimento del campione e la conseguente irripetibilità dell’accertamento essa deve essere  eseguita nella forme previste dall’art. 360, dovendo l’accertamento considerarsi ab initio irripetibile, e non potendosi far transitare tra il materiale probatorio utilizzabile a dibattimento attraverso l’art. 512, mancando il requisito dell’irripetibilità determinata da fatti e circostanze  imprevedibili: così Cass., Sez. I, 14.2.2002, Jolibert, CED, 2002/221126, secondo cui non può  considerarsi “fatto imprevedibile” di natura oggettiva il rifiuto dell’imputato a sottoporsi a prelievo ematico, dal momento che tale condotta rientra tra i diritti della persona costituzionalmente protetti.   279 V. Cass., Sez. I, 25.2.2015, B., CED, 2015/263858; Cass., Sez. I, 10.1.2014, Lo Surdo e  altri, in Guida dir., 2014, fasc. 28, 81; Cass., Sez. IV, 23.2.2010, Colesanti e altro, CED,  2010/247327, secondo cui nel caso in cui un soggetto abbia assunto la qualità di indagato successivamente all’espletamento di un accertamento tecnico non ripetibile, egli non ha diritto ad  alcun avviso. In questo senso v. altresì Cass., Sez. IV, 5.12.2007, Spinosa e altro, CED,  2008/239731; nonché in Cass. pen., 2009, 1631, secondo cui tale disciplina non configura alcuna violazione degli artt. 3, 24 comma 2 e 111 commi 2 e 3 Cost., poiché la situazione della  persona non ancora indagata non è paragonabile a quella del soggetto già indagato, e comunque l’esigenza di acquisire, nel minor tempo possibile, elementi indispensabili per lo sviluppo  delle indagini ben può giustificare la mancata previsione dell’obbligo di avvisare persone solo  successivamente indagate. Coerentemente, il verbale dell’accertamento tecnico deve essere  inserito nel fascicolo del dibattimento ed assume valore di piena prova anche se al momento  del suo compimento non tutti gli indagati erano stati individuati; fermo restando che una volta  individuati gli indagati non destinatari dell’avviso di cui all’art. 360, ad essi ed ai loro difensori  dovrà essere notificato l’avviso di deposito ai sensi dell’art. 366. L’interpretazione in questione  è confermata dalla introduzione, all’art. 403, di un comma 1-bis ad opera della legge 7.8.1997,  n. 267, in forza del quale le prove raccolte nel corso dell’incidente probatorio sono utilizzabili  nei confronti degli imputati identificati successivamente all’atto qualora gli indizi di colpevolezza nei loro confronti siano emersi dopo che la ripetizione dell’atto sia divenuta impossibile.  In argomento, cfr. G. Frigo, Ritornano l’oralità ed il contraddittorio, 70; in giurisprudenza,  Cass., Sez. IV, 21.11.2003, Basile e altri, in Cass. pen., 2005, 520; Cass., Sez. IV, 23.3.1995,  Salvati, cit.      302 Carlo Renoldi   in cui esso non sia successivo al compimento di altri atti garantiti o alla nomina di  un difensore di fiducia. Alla mancata effettuazione degli avvisi consegue la nullità derivata, di ordine generale ed a regime intermedio, dell’esame dibattimentale  del consulente tecnico, che deve essere eccepita prima della deliberazione della  sentenza di primo grado 280. Viceversa, nel caso in cui l’imputato opti per il rito  abbreviato, secondo la giurisprudenza di legittimità la scelta «comporta la rinuncia ad eccepire la nullità» 281.   Ad ulteriore garanzia del diritto di difesa delle parti private, il comma 3  dell’art. 360 configura il c.d. “contraddittorio tecnico”, attribuendo ai difensori  nonché ai consulenti eventualmente nominati il «diritto di assistere al conferimento dell’incarico, di partecipare agli accertamenti e di formulare osservazioni e riserve».   Va, peraltro, osservato come secondo la giurisprudenza di legittimità l’eventuale espletamento degli accertamenti tecnici in difetto del requisito della irripetibilità non dia luogo ad alcuna inutilizzabilità dei relativi risultati, consentendosi  unicamente all’indagato di sollevare, entro il termine di cui all’art. 491, la relativa  questione preliminare di fronte al giudice del dibattimento, che, qualora ritenga  insussistente il requisito in questione, dovrà limitarsi ad espungere l’accertamento  tecnico dal fascicolo del dibattimento, ma non potrà dichiarare l’inutilizzabilità  dell’atto, prevista solo nel caso del comma 5 dell’art. 360, in cui l’indagato opponga la riserva di incidente probatorio 282.   Venendo ai profili più strettamente attinenti alle modalità di realizzazione della consulenza, giova rilevare che la disciplina dettata dagli artt. 359 e 360 è assai  scarna, a differenza di quanto invece avviene per il perito. Solo in quest’ultimo  caso, infatti, il codice detta specifiche norme in tema di astensione, ricusazione e  sostituzione del professionista (artt. 223, 231), in materia di incompatibilità  (art. 222), oltre alle regole per il conferimento dell’incarico e la formulazione dei                               280 Cass., Sez. I, 23.4.2013, Ramella, CED, 2013/256105; Cass., Sez. III, 3.12.2009, S.,  CED, 2009/246022; Cass., Sez. IV, 6.12.1996, Foderà, CED, 1996/207408; Cass., Sez. IV,  30.10.1996, Graziani, in Giust. pen., 1998, III, 178; Cass., Sez. VI, 15.10.1996, Gidaro, in  Giust. pen., 1997, III, 688; Cass., Sez. I, 4.5.1995, Mellei e altri, in Cass. pen., 1996, 3711;  Cass., Sez. I, 22.1.1996, Altomare, in Cass. pen., 1997, 2503. V., più recentemente, Cass., Sez.  V, 15.12.2014, V., CED, 2015/262816. Secondo Cass., Sez. I, 28.1.2005, Fabbrocile e altro,  CED, 2005/231037 non dà invece luogo a nullità l’omessa indicazione, nell’avviso di cui  all’art. 360, della natura degli accertamenti tecnici disposti, della possibilità di nominare un  difensore di fiducia e dell’identità del difensore d’ufficio nominato, trattandosi di informazioni  non espressamente richieste dalla legge.   281 Così Cass., Sez. I, 23.4.2013, Ramella, cit.; Cass., Sez. IV, 11.11.1994, Presta e altri, in  Cass. pen., 1996, 3032.   282 In questo senso v. Cass., Sez. II, 11.11.2010, Paglino, CED, 2010/249222; Cass., Sez. II,  23.1.2009, Flotta, CED, 2009/243861; Cass., Sez. I, 29.11.2007, Talat e altro, CED,  2007/238365; Cass., Sez. IV, 12.4.2000, Pecorale, in Cass. pen., 2001, 2420; Cass., Sez. IV,  30.10.1996, Graziani, cit.; Cass., Sez. IV, 18.4.1996, Gomez, in Cass. pen., 1997, 2501; Cass.,  Sez. I, 22.1.1996, Altomare, cit.; Cass., Sez. I, 4.5.1995, Mellei e altri, cit.     Le indagini del pubblico ministero 303   quesiti (art. 226). E solo nei confronti del perito il codice prescrive, attraverso la  doverosa prestazione della formula dell’impegno da parte del professionista, obblighi di bene e fedelmente adempiere alle operazioni peritali, «senza altro scopo  che quello di far conoscere la verità» al giudice (art. 226 comma 1). Tale impegno, se per un verso non fonda un vero e proprio obbligo di verità esteso a tutte le  attività tecniche (il cui contenuto prevalentemente valutativo non si attaglierebbe,  sul piano logico, alla formulazione di proposizioni “vere”), per altro verso è certamente incompatibile con una prestazione professionale che mirasse a indurre il  giudice verso una soluzione ricostruttiva dei fatti oggetto del processo (se non  “vera” quantomeno) incoerente con i risultati ricavabili da un’indagine tecnica  svolta secondo i canoni della migliore scienza ed esperienza.   La questione dello statuto giuridico del consulente tecnico è rilevante sia,  come è ovvio, nel caso, disciplinato dall’art. 360, in cui l’irripetibilità dell’accertamento è destinata a consentire, fin dall’origine, il transito dell’operazione valutativa nel fascicolo dibattimentale, sia nel caso, contemplato dall’art. 359, in cui il  pubblico ministero abbia inteso inizialmente avvalersi dell’apporto del consulente  tecnico ai fini delle determinazioni inerenti all’esercizio dell’azione penale, e tuttavia la sua relazione abbia acquisito un valore probatorio pieno, al pari degli altri  atti contenuti nel fascicolo delle indagini preliminari, in quanto il procedimento  venga ad es. definito con un rito a prova contratta.   La questione, si è detto, è complessa, attesa la lacunosità che, sul punto, presenta la disciplina dettata dagli artt. 359 e 360.   Sul versante degli obblighi giuridici dei consulenti, viene in rilievo, soprattutto, il tema della esistenza di un obbligo di verità in capo al professionista:  questione rilevante, peraltro, anche ai fini della configurabilità, nei confronti del  consulente, dei delitti di cui all’art. 373 (falsa perizia) 283 e 374 (frode processuale) c.p. 284.                               283 Cfr. Cass., Sez. VI, 26.3.1999, Poletti, ivi, 2000, 1958, secondo cui «il reato di falsa perizia (art. 373 c.p.) non è ipotizzabile con riferimento all’attività dei consulenti di cui possono  avvalersi sia il difensore sia il pubblico ministero. Ciò si desume non solo dal principio di stretta legalità sancito dall’art. 2 c.p., che inibisce il ricorso all’interpretazione analogica, ma, indirettamente, anche dal fatto che, in occasione delle modificazioni apportate dall’art. 11, comma  6, del d.l. 8.6.1992, n. 306, conv. con modif. in legge 7.8.1992, n. 356, in tema di subornazione, è stato incluso, tra le persone verso le quali si dirige l’opera del subornatore, proprio il consulente tecnico: il che contribuisce a far ritenere che l’omessa indicazione del consulente tecnico nella norma dell’art. 373 c.p. sia intenzionale».   284 È, invece, pacifica, quantomeno in giurisprudenza (Cass., Sez. Un., 4.1.2012, Giovannini e altro, in Foro amm. Cons. Stato, 2012, fasc. 2, 262; Cass., Sez. Un., 30.12.2011, F.A., in  Mass. Giust. civ., 2011, fasc. 12, 1932; Cass., Sez. VI, 30.3.1999, Pizzicoreli, CED, 1999/214142;  Cass., Sez. VI, 5.12.1995, Tanzilli, in Giur. it., 1998, II, 598, nota di A. Gaito), l’esistenza in  capo al consulente tecnico nominato dal pubblico ministero, della qualifica di pubblico ufficiale, certamente partecipando il medesimo all’esercizio della funzione giudiziaria secondo quanto stabilito dall’art. 357 c.p. (con la conseguente applicabilità allo stesso sia dei reati dei pubblici ufficiali contro la pubblica amministrazione, sia del reato di falso ideologico).     304 Carlo Renoldi   Il tema assume una particolare connotazione nel caso in cui il procedimento  sfoci nel dibattimento, atteso che il consulente tecnico di parte è assoggettato, a  mente dell’art. 511, alle disposizioni sull’esame dei testimoni «in quanto compatibili». Tale norma ha, nel tempo, suscitato notevoli difficoltà interpretative, proprio sul versante della sussistenza, in capo al consulente, di un obbligo di prestare  la dichiarazione di impegno di cui all’art. 497 (con il conseguente obbligo di  dire la verità e con le ovvie conseguenze in ordine all’applicabilità, in caso di dichiarazioni mendaci, del delitto di falsa testimonianza di cui all’art. 372 c.p. 285).  Alla tesi secondo cui esisterebbe «un’ontologica situazione di incompatibilità» tra  la condizione di testimone e quella di consulente tecnico in quanto quest’ultimo, a  differenza del primo, «non compie una narrazione storica dei fatti, ma un’esposizione critico-valutativa, non condizionata da alcun obbligo di far conoscere la  verità» 286, si contrappone l’orientamento secondo cui l’obbligo di dire la verità  sussiste, ma soltanto quando il consulente riferisca fatti o dati storici che egli abbia percepito nel corso dell’indagine tecnica e che costituiscono la base fattuale  delle valutazioni effettuate attraverso l’utilizzo delle competenze tecnico-scientifiche, il quale è invece sottratto all’obbligo di verità 287.   Sotto l’altro profilo prima ricordato, si registra una netta prevalenza, quantomeno in dottrina 288, della tesi secondo cui sarebbero estensibili anche ai consulenti le disposizioni dettate in materia di incompatibilità, astensione e di ricusazione del perito, nonché di conferimento dell’incarico e formulazione dei quesiti.  Limitando il discorso al tema delle incompatibilità, la tesi in questione è condivisa  in giurisprudenza nella sola ipotesi del consulente tecnico nominato in occasione  di perizia disposta dal giudice in dibattimento o in sede di incidente probatorio  ovvero nel caso del consulente di parte extraperitale previsto dall’art. 233 (ovvero  del tecnico nominato dalla parte pubblica o privata quando non sia stata disposta                               285 Le opinioni in dottrina e giurisprudenza divergono in relazione alla esistenza dell’ob bligo di prestare la dichiarazione di impegno: per la tesi contraria v. G. Frigo, Il consulente  tecnico della difesa, 2185, R.E. Kostoris, I consulenti tecnici, 319; D. Potetti, Note in tema di  consulente tecnico, 286; F. Ranzatto, Sulla configurabilità, 3428, nonché, in giurisprudenza,  Trib. Torino, 20.3.1991, Roberti, in Giur. it., 1994, II, 77, nota di L.M. Marini; favorevole è F.  Cordero, Codice di procedura penale, 607.   286 R.E. Kostoris, Consulente tecnico, 2789. La giurisprudenza della Corte di cassazione  evidenzia la diversa veste processuale del consulente dell’accusa rispetto al perito, chiamato  a collaborare con il giudice terzo, sì da escludere in capo al primo l’obbligo di riferire secondo verità: cfr. Cass., Sez. VI, 26.3.1999, Parenzan e altro, in Cass. pen., 1999, 3425, nota  di F. Ranzatto.   287 Per l’opinione favorevole ad una assimilazione del consulente tecnico al perito, con conseguente obbligo anche per il primo di “far conoscere la verità al giudice”, cfr. L. Cremonesi,  Natura giuridica e funzioni del consulente tecnico, 238 e 244.   288 Cfr. L. D’Ambrosio, Artt. 359-360, 188; G. Tranchina, Le attività del pubblico ministero, 127. V. però le obiezioni formulate da D. Bielli, Periti e consulenti, 68; R.E. Kostoris, I  consulenti tecnici, 149; A. Scalfati, Gli accertamenti tecnici, 142.     Le indagini del pubblico ministero 305   perizia) 289. In tali casi, infatti, gli artt. 225 comma 3 e 233 comma 3, richiamano  le condizioni di compatibilità previste dall’art. 222, lett. a, b, c, d, sicché la eventuale inosservanza di tali disposizioni rende inutilizzabili gli esiti dell’accertamento 290.   Nel caso, invece, del consulente tecnico nominato nella fase delle indagini preliminari, deve ritenersi che le ipotesi contemplate dall’art. 225 comma 3, in difetto  di una espressa previsione, non possano trovare applicazione, sicché gli eventuali  accertamenti non possono essere colpiti dalla sanzione dell’inutilizzabilità 291.   Al di là di tale controversa questione, deve riconoscersi che la relazione del  consulente, il quale sia stato sottoposto all’esame incrociato in dibattimento ed  alle contestazioni delle parti, successivamente acquisita al fascicolo concorre a  definire la piattaforma probatoria, potendo il giudice attingervi per trarne elementi  di prova 292.   Anche in considerazione della rilevanza che esse possono assumere, finanche  sotto il profilo probatorio, le attività compiute nell’espletamento delle consulenze  tecniche ripetibili debbono garantire una accurata conservazione dei reperti e, soprattutto, una puntuale documentazione delle attività svolte, anche per consentire un’adeguata conoscenza, in capo a tutti i soggetti processuali, della metodologia prescelta e, di riflesso, una interlocuzione critica sulle scelte operate dal con                             289 Questi consulenti hanno il potere «di esporre al giudice il proprio parere, anche presen tando memorie a norma dell’articolo 121».  290 In tal senso v. R. Adorno, Sull’incompatibilità del consulente tecnico, 2149; in senso   contrario, Cass., Sez. III, 7.4.2010, D.S.B., CED, 2010/247870.  291 Così più recentemente, Cass., III, 23.11.2011, T., in DeJure; Cass., Sez. III, 7.4.2010,   D.S.B., cit.; Cass., Sez. II, 7.6.1995, Cerrone, in Cass. pen., 1997, 2147, nota di R. Adorno.   292 Sul punto Cass., Sez. III, 24.4.2008, Caleffi, cit. Secondo Cass., Sez. III, 17.1.2008,   Scarlassare e altro, CED, 2008/239281 «in tema di istruzione dibattimentale, le dichiarazioni  rese dai consulenti tecnici di parte, indipendentemente dallo svolgimento del proprio incarico  in ambito peritale ovvero extraperitale, hanno il medesimo valore probatorio di quelle testimoniali, in quanto l’art. 501 comma 1 riconosce sostanziale qualità di testimone ai consulenti tecnici ammessi su richiesta di parte»; nello stesso senso v. anche Cass., Sez. VI, 1.2.1995, Albero, CED, 1995/200996; Cass., Sez. I, 13.10.1993, Pelliccia, in Cass. pen., 1995, 1547; Cass.,  Sez. VI, 17.9.1992, Moussa, CED, 1992/192881. La stessa Corte costituzionale ha affermato,  del resto, che «non può essere revocato in dubbio che la consulenza è suscettibile di assumere  pieno valore probatorio non diversamente da una testimonianza e che, pertanto, il giudice non  è obbligato a nominare un perito qualora le conclusioni fornite dai consulenti di parte gli appaiano oggettivamente fondate, esaustive e basate su argomentazioni convincenti» (C. cost.,  19.2.1999, n. 33). Il valore probatorio riconosciuto agli accertamenti tecnici non si estende alle  dichiarazioni rese nel corso delle attività endoperitali. V. Cass., Sez. III, 19.1.2011, A., CED,  2011/249569 al riguardo, secondo cui «le dichiarazioni rese dai minori vittime di abusi sessuali  al consulente tecnico (o al perito) incaricato di svolgere accertamenti in ordine alla loro credibilità e attendibilità sono utilizzabili esclusivamente ai fini delle conclusioni dell’incarico di  consulenza (o di perizia)».     306 Carlo Renoldi   sulente e sui risultati conseguiti 293. Controversa, in assenza di sanzioni processuali espressa, è la conseguenza in caso di mancata redazione del verbale delle operazioni compiute da parte del consulente tecnico, così come della mancata verbalizzazione di singole attività svolte ovvero delle osservazioni e delle riserve formulate dalle parti processuali e dai loro consulenti 294.   14. La documentazione degli atti di indagine del pubblico ministero.   La disciplina in materia di documentazione degli atti è «tortuosamente regolata» 295 dal codice di rito, che dopo avere dettato le regole generali agli artt. 134142 (nel titolo III del libro II), le quali peraltro riguardano prevalentemente gli atti  del giudice, individua le disposizioni applicabili per gli atti del pubblico ministero  attraverso un rinvio alle modalità di documentazione previste per gli atti del giudice (v. art. 373 comma 2), nonché quelle applicabili alla documentazione degli  atti della polizia giudiziaria con un rinvio alle norme previste per il pubblico ministero (cfr. art. 357 comma 3).   Secondo le direttive dell’art. 2 punto 37 legge-delega 16.2.1987, n. 81, che  sancisce l’obbligo, per l’inquirente, «di documentare l’attività compiuta secondo  specifiche e differenziate modalità», il sistema è informato ad un criterio di flessibilità che suggerisce di modulare le forme di documentazione in funzione del  tipo di atto processuale e del relativo regime di utilizzabilità 296.   In particolare, quanto alla documentazione degli atti compiuti dal pubblico ministero, si distinguono da un canto i c.d. atti tipici ad utilizzazione “privilegiata” (così la Rel. prog. prel.), dei quali deve essere necessariamente redatto verbale  (art. 373 comma 1) 297; e, dall’altro, i c.d. «atti generici» (Rel. prog. prel.) diversi                               293 La Suprema Corte ha ad esempio affermato, in tema di psicodiagnosi forense del minore, la necessità che il consulente provveda a videoregistrare i colloqui, onde consentire all’indagato la possibilità di controllare, tramite i difensori ed i propri consulenti, l’operato dell’esperto: v. sul punto, Cass., Sez. III, 18.9.2007, Scancarello e altri, in Cass. pen., 2008, 3343,  nota di C. Valentini Reuter.   294 Cfr. G. Ichino, Gli atti irripetibili, 155, la quale sottolinea la necessità che il giudice si  soffermi sulle modalità di acquisizione del dato probatorio, accertando che la forma della documentazione sia rituale e che la genuinità delle informazioni che ne scaturiscono non sia  compromessa dalle modalità di svolgimento dell’atto.   295 Così F. Cordero, Procedura, 346.  296 Secondo Cass., Sez. I, 12.6.1996, Toppetti, CED, 1996/205112, la presenza di un siste ma di documentazione differenziato tra la fase procedimentale e quella dibattimentale dipende  dalla diversità degli scopi che le norme richiamate perseguono sotto il profilo dell’acquisizione  della prova, sicché il diverso regime non comporta necessariamente una violazione del diritto  di difesa.   297 Appartengono a questa categoria atti come le denunce, querele ed istanze presentate  oralmente (lett. a); gli atti irripetibili come ispezioni, perquisizioni, sequestri, accertamenti tec   Le indagini del pubblico ministero 307   da quelli di cui al comma 1, documentabili con il verbale in forma riassuntiva accompagnato da riproduzione fonografica (comma 2) 298; ovvero, quando si tratti di  atti non tipizzati 299 «a contenuto semplice o di limitata rilevanza», con la semplice annotazione (comma 3) 300, la quale risponde ai caratteri propri della fase investigativa e si giustifica in ragione dell’ambito limitato di utilizzabilità, tendenzialmente circoscritto alla sede endoprocedimentale 301 (salvi i limitati casi di contestazione di cui agli artt. 195 comma 4, e 197 comma 1 lett. d), nei confronti del  pubblico ufficiale che ha redatto l’annotazione) 302. La progressiva estensione del  regime di utilizzabilità probatoria degli atti formati dal pubblico ministero 303 ha  comportato, corrispondentemente, una maggiore formalizzazione di tali atti, sfociata in ripetute interpolazioni del testo dell’art. 373.   Sul piano descrittivo, mentre il verbale, integrale o riassuntivo, assevera con  pubblica fede il contenuto delle dichiarazioni riprodotte, l’annotazione attesta  soltanto l’identità del dichiarante, laddove il contenuto riceve una «enunciazione  succinta» (v. art. 115 disp. att.) 304. Tale assetto, chiaramente delineato nei suoi                               nici irripetibili (lett. c ed e); gli interrogatori e i confronti con l’indagato (lett. b) e, infine, le  sommarie informazioni testimoniali e l’interrogatorio della persona imputata in procedimento  connesso o per reato collegato ex art. 363 (lett. d e d-bis, dopo le modifiche apportate dall’art.  5 comma 4 d.l. 8.6.1992, n. 306, conv. con modif., in legge 7.8.1992, n. 356: in argomento v.  L. Bresciani, Art. 373, 172; M. Tuzzolino, Documentazione dell’interrogatorio, 1558).   298 In argomento v. B. Corvi, Documentazione, 254. Secondo Cass., Sez. VI, 21.10.1998,  Maraffi e altri, CED, 1999/213332, in caso di contrasto tra il verbale in forma riassuntiva e la  registrazione fonografica, dovrà prevalere quest’ultima, la quale ha «carattere di oggettiva riproduzione del dato fonetico, immune dalle deviazioni e/o inevitabili alterazioni (anche involontarie) che comporta qualsiasi attività di verbalizzazione».   299 G. Ferrari, Art. 373, 1688.  300 V. P. Gaeta, Art. 373, 4597.   301 Si vedano, in ordine alla utilizzazione delle dichiarazioni contenute nelle annotazioni di   servizio attraverso le quali il pubblico ufficiale attesta quanto avvenuto in sua presenza, Cass.,  Sez. V, 6.7.2007, Buttone, CED, 2007/237576 (in relazione al decreto autorizzativo delle intercettazioni di comunicazioni o conversazioni e ai fini dell’adozione di misure cautelari);  Cass., Sez. VI, 5.5.1991, De Rosa, CED, 1991/190035 (in relazione alla convalida dell’arresto  e all’adozione di una misura cautelare), nonché Cass., Sez. I, 20.6.2014, Iacobazzi, CED, 2014/261093  (in relazione all’applicazione di una misura cautelare); Cass., Sez. III, 17.1.2014, Prosperi,  CED, 2014/258916.   302 In argomento v. P. Gaeta, Art. 373, 4605; G. Locatelli, La documentazione degli atti,  591; A. Sanna, Art. 373, 1609.   303 Cfr. C. Bonzano, Attività, 375.  304 Secondo Cass., Sez. I, 20.4.1999, Perreca, CED, 1999/213687, il verbale previsto dal l’art. 357 comma 2, si distinguerebbe dalla semplice annotazione essenzialmente per la contiguità spaziotemporale fra quanto è oggetto di documentazione e l’attività di formazione della  documentazione stessa, la cui certa provenienza dal pubblico ufficiale abilitato che ne figura  come autore deve risultare da lui attestata mediante apposita sottoscrizione, non assumendo  decisivo rilievo il rispetto delle forme e delle modalità prescritte dalla legge per la redazione     308 Carlo Renoldi   confini logico-giuridici, è messo in crisi dal richiamo che il comma 2 dell’art. 373  compie alle disposizioni di cui agli artt. 134-142, tra esse rientrando anche l’art.  140. Tale disposizione, infatti, consente, per gli atti a contenuto semplice, una  verbalizzazione in forma riassuntiva non accompagnata da contestuale riproduzione fonografica. Ciò ha dato luogo a interpretazioni opposte 305.   Secondo una prima tesi, il rinvio in questione consentirebbe la verbalizzazione  riassuntiva e l’annotazione anche rispetto agli atti di cui al comma 1 dell’art. 373 306.   Secondo altra opinione, l’art. 373 prevedendo espressamente, al comma 3, la  verbalizzazione riassuntiva per i soli atti generici, implicitamente non ne consentirebbe l’utilizzo rispetto agli atti di cui al comma 1, i quali dovrebbero quindi essere assoggettati a verbalizzazione integrale (o comunque in forma riassuntiva accompagnata da registrazione) 307.   Quanto poi alla possibilità di ricorrere, per gli atti generici, a forme di documentazione più garantite di quelle prescritte nell’art. 373 comma 3, la tesi prevalente rimette al pubblico ministero la facoltà di optare verso forme di documentazione diverse dall’annotazione 308.   La giurisprudenza è orientata ad attribuire conseguenze invalidanti al mancato rispetto delle regole sancite dall’art. 373 soltanto ove ricorra taluna delle ipotesi previste dall’art. 142, che statuisce la sanzione della nullità del verbale nei casi di incertezza assoluta sulle persone intervenute o in mancanza della sottoscrizione del pubblico ufficiale che lo ha redatto 309. Negli altri casi 310, si ritiene che il                              del verbale, la cui eventuale inosservanza non altera la natura del documento né dà luogo a nullità, salvo che nelle ipotesi previste dall’art. 142.   305 V. S. Renzetti, Art. 373, 3393.  306 G. Locatelli, La documentazione degli atti, 590; G. Reynaud, Documentazione degli atti, 131.  307 M. Tuzzolino, Documentazione dell’interrogatorio, 1557; C. Bonzano, Attività, 375.  308 G. Ichino, Gli atti irripetibili, 154; G. Piziali, Spunti critici, 2147; P. Rivello, La struttu ra, 147. Contra G. Salvi, Art. 373, 327, il quale valorizza il dato letterale dell’art. 373 comma  3, ove l’avverbio «soltanto» sottenderebbe l’esclusione di scelte discrezionali da parte del pubblico ministero nelle modalità di documentazione, evidenziando altresì che il ricorso a complesse procedure di verbalizzazione troverebbe giustificazione nella loro destinazione a un utilizzo dibattimentale, da escludersi, invece, con riferimento agli altri atti.    309 In questo senso Cass., Sez. III, 24.11.2010, D.R., CED, 2010/249131.  310 Si pensi alla mancata verbalizzazione delle «informazioni assunte, a norma dell’art. 351,   nel corso delle perquisizioni ovvero sul luogo e nell’immediatezza del fatto»; oppure all’omessa registrazione fonografica che avrebbe dovuto accompagnare la redazione del verbale in  forma riassuntiva (cfr. Cass., Sez. I, 1.2.2012, Savese, CED, 2012/252268; Cass., Sez. VI,  10.12.2009, B., CED, 2009/245851; Cass., Sez. I, 22.5.1997, Galli, CED, 1997/207584; Cass.,  Sez. II, 1.7.1992, Gargiulo, CED, 1992/192510); o ancora all’omessa trascrizione delle riproduzioni fonografiche, anche con riguardo all’interrogatorio di soggetto detenuto ex art. 141-bis  (v. Cass., Sez. II, 3.12.2013, Mitidieri, CED, 2013/258112; Cass., Sez. Un., 16.7.2009, De Iorio, CED, 2009/244327; Cass., Sez. V, 31.1.2000, Carboni, CED, 2000/215970; Cass., Sez. V,  31.1.2000, Emilio, in Arch. nuova proc. pen., 2000, 288); alla irregolare documentazione degli  accertamenti irripetibili, che l’art. 357 comma 2, richiede siano svolti nelle forme previste     Le indagini del pubblico ministero 309   principio di tassatività delle nullità escluda che dalla violazione delle forme indicate dall’art. 373 possa derivare l’utilizzazione dell’atto 311.   Quanto al possibile ingresso nel fascicolo del dibattimento degli atti non documentati mediante verbale, per i quali gli artt. 357, 373 e 431 richiedono invece  tale forma di documentazione, una prima opinione ritiene che non possano dirsi  legittimamente acquisiti ove documentati solo mediante annotazione, con conseguente inutilizzabilità ai sensi dell’art. 526 312. La prevalente giurisprudenza  accede invece all’opposto orientamento, in genere argomentando alla stregua del  principio di tassatività delle nullità 313.                               dall’art. 373, non sanzionato da nullità o inutilizzabilità (sempre che vi sia quantomeno la certezza di dati essenziali quali le fonti di provenienza, le persone intervenute all’atto e le circostanze di tempo e di luogo della constatazione dei fatti): cfr. Cass., Sez. V, 12.12.2015, Stasi,  CED, 2016/267260; Cass., Sez. I, 6.10.2006, Delussu, CED, 2006/234884; v. anche Cass., Sez.  I, 14.6.1993, Delle Fave, in Arch. nuova proc. pen., 1993, 560; alle dichiarazioni raccolte in  sede di sommarie informazioni di polizia giudiziaria, che ove non verbalizzate o comunque  documentate in forme diverse da quelle prescritte, non sono nulle né inutilizzabili (v. Cass.,  Sez. I, 20.6.2014, Maniglia, CED, 2014/263219; Cass, Sez. II, 18.10.2012, Andreicik e altri,  CED, 2013/254678; Cass., Sez. II, 29.11.1999, Lanzillotta, CED, 1999/216514; Cass., Sez. V,  19.11.1998, Tinnirello, CED, 1999/213073; Cass., Sez. I, 30.6.1999, Santoro, CED, 1999/214017;  Cass., Sez. III, 4.3.1998, Bodlli, in Cass. pen., 2000, 127). Negli stessi termini, F. Cordero,  Procedura, 346; G. Salvi, Art. 373, 328.   311 Cass., Sez. VI, 20.11.2006, Terzi, CED, 2007/235755; Cass., Sez. I, 1.7.1994, Agostino e  altri, CED, 1994/198811; Cass., Sez. V, 18.6.1991, Garzia, CED, 1991/188040; Cass., Sez. I,  4.11.1991, Boero, in Giur. it., 1993, 244. Sostanzialmente isolata Cass., Sez. I, 12.10.1994, Savignano, CED, 1995/200226, secondo cui «la mancata verbalizzazione, da parte della polizia giudiziaria, di atti che, ai sensi dell’art. 357, comma secondo, cod. proc. pen., dovrebbero essere verbalizzati comporta che tali atti, in quanto privi di documentazione, siano da considerarsi inesistenti  e, come tali, indipendentemente da ogni riferimento alle categorie della nullità e della inutilizzabilità, inidonei ad essere assunti a base anche della semplice adozione di misure cautelari».   312 A. Nappi, Documentazione, 169.   313 V. Cass., Sez. I, 6.10.2006, Delussu, cit.; Cass., Sez. I, 1.7.1994, Agostino e altri, CED,   1994/198811; Cass., Sez. I, 3.2.1993, Sirsi, in Cass. pen., 1995, 624, secondo cui l’obbligo di  verbalizzazione degli atti indicati nell’art. 357, comma 2, non è prescritto a pena di nullità, sicché  è da ritenere che, qualora la loro documentazione sia avvenuta in altro modo che ne consenta comunque l’individuazione delle fonti relative, essa può far parte del fascicolo del pubblico ministero, da depositare a norma dell’art. 416 comma 2, stesso codice, e se ne può tenere conto ai fini  dell’adozione delle misure cautelari e del rinvio a giudizio dell’imputato, mentre non può entrare  a far parte del fascicolo per il dibattimento nel quale anche gli atti irripetibili possono essere inseriti solo se risultanti da verbali; in senso conforme anche Cass., Sez. IV, 3.9.1996, Persichino,  CED, 1997/206701; Cass., Sez. VI, 18.1.1993, Modafferi, CED, 1993/194502. Analogamente,  per l’utilizzabilità in sede cautelare dei verbali di atti di indagine contenenti degli omissis, in relazione ai loro contenuti palesi v. Cass., Sez. VI, 19.9.2014, Pasculli, CED, 2014/261371; Cass.,  Sez. I, 17.6.2005, Plaku, CED, 2005/232105; Cass., Sez. II, 7.6.2007, Viapiana, CED, 2007/237266,  con riferimento alla trasmissione al tribunale del riesame di verbali di dichiarazioni con i nomi  dei dichiaranti sostituiti con omissis; v. anche Cass., Sez. I, 24.3.2009, Vernengo e altri, cit., che  ha ritenuto utilizzabile nel giudizio abbreviato il verbale delle dichiarazioni rese de relato dal col   310 Carlo Renoldi   La documentazione degli atti di indagine, per espresso dettato normativo (art.  373 comma 4), deve avvenire contestualmente al compimento degli stessi, fatta  salva la presenza di circostanze non superabili, che devono essere oggetto di specifica indicazione e che vanno ricostruite in termini restrittivi 314. Nondimeno, in  giurisprudenza si è ritenuta la possibilità di ricorrere alla documentazione non  contestuale, anche in assenza di quelle «insuperabili circostanze» che, a mente  dell’art. 373 comma 4, devono essere specificamente indicate 315.   In caso di totale omissione della documentazione dell’atto, il quale costituisca presupposto di validità o di efficacia di una ulteriore attività processuale, la  dottrina ritiene che l’inesistenza della documentazione non possa equivalere al  mancato compimento dell’atto 316, sicché la circostanza sarà rilevante ai soli fini di  provare l’esistenza e il tenore dell’atto, ai fini della sua ricostituzione ex art. 113 317.   In caso di omessa documentazione di atti probatori, questi saranno insuscettibili di qualsivoglia utilizzo, sia endoprocedimentale che processuale 318, non potendo la mancata documentazione costituire l’escamotage attraverso cui aggirare  eventuali divieti processuali 319.                               laboratore di giustizia, nel quale sia stata oscurata l’indicazione delle fonti delle informazioni riferite, pur specificando che, in tal caso, «le dichiarazioni devono essere considerate alla stregua di  indizi a ridotta idoneità inferenziale, ai quali può riconoscersi capacità dimostrativa soltanto nella  misura in cui essi si inseriscano in un quadro probatorio univoco, che, complessivamente considerato, consenta di escludere anche la loro falsificazione».   Si veda, però, l’indirizzo minoritario, secondo cui le dichiarazioni accusatorie non verbalizzate, ma raccolte dalla polizia giudiziaria in una nota informativa, non sottoscritta dal dichiarante, «devono considerarsi acquisite in violazione dei divieti stabiliti dalla legge e ricomprese  nell’ipotesi di inutilizzabilità di cui all’art. 191 cod. proc. pen.», sicché «la insuscettibilità ad  essere utilizzate in dibattimento rende tali dichiarazioni inutilizzabili anche ai fini dell’emissione di una misura cautelare, in quanto deve escludersi che possano costituire gravi indizi di  colpevolezza a norma dell’art. 273 cod. proc. pen., non essendo idonee a formulare alcuna prognosi di probabilità della colpevolezza dell’imputato»: così Cass., Sez. VI, 1.4.2003, Casaburro, in Cass., pen., 2005, 2640, nota di M. Colamussi.   314 Così P. Rivello, La struttura, 151.  315 Cass., Sez. II, 22.10.1992, Nigro, citata in R. Guariniello, Il processo penale, 103; la   dottrina, al contrario, esige un particolare rigore in ordine alla motivazione di tali esigenze: v.  P. Rivello, La struttura, 151; G. Salvi, Art. 373, 328.   316 G. Reynaud, Documentazione degli atti, 134; nello stesso senso, in giurisprudenza,  Cass., Sez. V, 12.7.1991, Barlera e altri, CED, 1991/187920, che ha ritenuto non affetta da invalidità la mancata annotazione, da parte dell’ausiliario, di un provvedimento oralmente impartito dal pubblico ministero.   317 A. Nappi, Documentazione, 168.  318 G. Reynaud, Documentazione degli atti, 134; P. Rivello, La struttura, 214.  319 In ogni caso deve ritenersi illegittima la testimonianza indiretta della polizia giudiziaria   sulle informazioni ricevute in occasione del compimento dell’atto di indagine del quale sia stata omessa la verbalizzazione obbligatoria: v. F. Caprioli, Palingenesi di un divieto, 82; G. Illuminati, Inammissibile la testimonianza, 663.     Le indagini del pubblico ministero 311   Nel caso in cui, in violazione del comma 6 dell’art. 373, il verbale sia stato  redatto senza l’assistenza dell’ausiliario o in assenza della sottoscrizione da  parte di quest’ultimo, in giurisprudenza è del tutto prevalente la tesi secondo cui  la violazione in esame configurerebbe una mera irregolarità formale 320.   Secondo quanto stabilito dal comma 6 dell’art. 373, «alla redazione del verbale  e delle annotazioni provvede l’ufficiale di polizia giudiziaria o l’ausiliario che assiste il pubblico ministero. Si applica la disposizione dell’articolo 142». Ed in capo all’ausiliario l’art. 197 comma 1 lett. d pone l’incompatibilità con l’ufficio di  testimone, che la giurisprudenza ritiene non assoluta, quanto piuttosto una mera  “limitazione”, volta ad impedire la deposizione su conoscenze relative a fatti e  circostanze appresi nell’esercizio della funzione di ausiliario 321. In ogni caso  l’incompatibilità concerne, per giurisprudenza consolidata, le sole circostanze apprese dall’ausiliario nella redazione degli atti indicati all’art. 373 e non nella diversa attività compiuta nell’ambito della propria funzione di polizia giudiziaria 322.   15. Poteri coercitivi del pubblico ministero.   Secondo quanto disposto dal comma 1 dell’art. 378 (rubricato «poteri coercitivi del pubblico ministero»), «il pubblico ministero ha, nell’esercizio delle sue  funzioni, i poteri indicati nell’articolo 131»: sicché «può chiedere l’intervento della polizia giudiziaria e, se necessario, della forza pubblica, prescrivendo tutto ciò  che occorre per il sicuro ordinato compimento degli atti ai quali procede».                               320 Cass., Sez. III, 14.1.2016, Casamonica e altro, CED, 2016/266779; Cass., Sez. III,   4.12.2008, Speranza e altri, CED, 2009/242157; Cass., Sez. I, 24.10.2000, D’Andrea e altri,  CED, 2001/219185; Cass., Sez. IV, 11.2.1998, Baci e altri, CED, 1998/210164; Cass., Sez. VI,  29.7.1996, Aragozzini, CED, 1996/205888. Isolata è rimasta Ass. La Spezia, 25.11.1995, Rakkab e altro, in Giur. it., 1997, II, 33, nota C. Fiorio, secondo cui il verbale di interrogatorio redatto personalmente dal pubblico ministero, senza la presenza dell’ausiliario, sarebbe giuridicamente inesistente. Contra G. Salvi, Art. 373, 329, il quale si pronuncia a favore la nullità  dell’atto, atteso che l’art. 135 prevede che il verbale sia redatto dall’ausiliario; nello stesso senso, A. Gaito, In tema di verbalizzazione, 1184; K. Mambrucchi, Le forme di documentazione,  236. V. però C. Fiorio, Problemi di verbalizzazione, 35, secondo cui non si può sostenere che il  pubblico ministero, venendogli preclusa l’autonoma redazione del verbale, goda in materia di  minori poteri della polizia giudiziaria.   321 Cfr. Cass., Sez. V, 15.6.2001, Di Bari, CED, 2001/220224; Cass., Sez. III, 9.3.1998,  Spina e altri, in Cass. pen., 1999, 1910.   322 Da ultimo, ex plurimis, Cass., Sez. IV, 26.3.2009, Comini, CED, 2009/243643. Peraltro  la giurisprudenza ritiene che la nozione di ausiliario debba essere intesa in senso tecnico, come  addetto alla segreteria, con esclusione, dunque, dei soggetti estranei all’amministrazione della  giustizia che abbiano occasionalmente svolto tali funzioni: v. Cass., Sez. III, 17.1.2008, Scarlassare e altro, CED, 2008/239282; Cass., Sez. VI, 26.4.2007, Ferraro e altri, CED, 2007/237156;  Cass., Sez. III, 17.2.2004, Ponzio, CED, 2004/228530.     312 Carlo Renoldi   Tali poteri sono verosimilmente circoscritti alla fase anteriore all’esercizio  dell’azione penale 323, considerato che secondo l’art. 470 comma 1, il potere di  disciplina dell’udienza è attribuito, di regola al presidente del tribunale; e che esso  viene esercitato dal pubblico ministero soltanto in assenza del primo 324.   Controverso è se l’art. 378 possa fondare l’affermazione dell’esistenza di un  potere del pubblico ministero di disporre l’arresto in flagranza di reato 325.   La tesi negativa, secondo cui il potere d’arresto apparterrebbe alla sola polizia  giudiziaria, muove dalla direttiva n. 32 legge-delega, che non menziona il pubblico ministero tra i titolari del suddetto potere, e dalla Relazione al progetto preliminare al, ove la questione è stata risolta in senso negativo. Ne consegue che le  disposizioni che attribuiscono espressamente al pubblico ministero il potere di arresto, come quella di cui all’art. 476 comma 1, in relazione ai reati commessi in  udienza, andrebbero considerate come eccezionali e insuscettibili di interpretazione estensiva 326.   La tesi positiva, invece, riconosce alla disposizione appena citata il significato  di una norma che (unitamente a quelle di cui agli artt. 55 comma 2 e 56, le quali  affidano al pubblico ministero un ruolo sovraordinato rispetto alla polizia giudiziaria) sancirebbe «l’esistenza di un generico potere del titolare dell’accusa di ordinare l’arresto nelle ipotesi in cui la polizia giudiziaria potrebbe effettuarlo di  propria iniziativa» 327, anche per evitare l’aporia di riconoscere al pubblico ministero «poteri minori rispetto a quelli conferiti ai suoi subordinati» 328.   Il problema interpretativo sembra destinato ad essere ridimensionato, nella sua  rilevanza pratica, dal fatto che la flagranza presuppone una situazione di gravità  indiziaria che, nella ricorrenza degli ulteriori requisiti di cui all’art. 384, consentirebbe comunque al pubblico ministero di esercitare il potere di fermo, anche se gli  sarebbe preclusa l’instaurazione del giudizio direttissimo.   Parimenti dibattuta è la questione relativa alla possibilità che la norma in questione conferisca al pubblico ministero il potere di disporre l’accompagnamento  coattivo dell’imputato in vista della celebrazione del giudizio direttissimo, sia  nel caso in cui il rito speciale faccia seguito alla convalida dell’arresto, sia nel ca                             323 P. Gaeta, Art. 378, 4641.  324 A. Sanna, Art. 378, 1616.  325 V. E. Valentini, Art. 378, 3420.  326 Per la tesi in questione v. G. Ferrari, Art. 378, 1696; A. Ferraro, Arresto e fermo, 7; L.   Filippi, L’arresto in flagranza, 283; A. Marandola, False dichiarazioni, 1871; M. Mercone,  L’estromissione, 1865; Cass., Sez. VI, 30.5.1994, Bettarello, in Cass. pen., 1995, 1867; Cass.,  Sez. VI, 25.3.1994, Palumbo, ivi, 1995, 581.   327 Così F. Caprioli, Indagini preliminari, 522. Aderiscono alla tesi in esame F. Cordero,  Procedura, 492-493; E. Bellizzi, Flagranza, 257; P. Gaeta, Art. 378, 4641. In giurisprudenza,  v. Cass., Sez. VI, 6.5.1994, Accavone, in Arch. nuova proc. pen., 1994, 679; Cass., Sez. VI,  25.6.1993, Di Marco, in Arch. nuova proc. pen., 1994, 109, nota di A. Masiello.   328 G. P. Voena, Art. 26, 379.     Le indagini del pubblico ministero 313   so in cui la persona si trovi in custodia cautelare ed il giudizio venga instaurato  entro trenta giorni dall’arresto.   Mentre secondo una tesi minoritaria una simile potestà sarebbe preclusa dal  diritto dell’indagato di rifiutarsi di presenziare al giudizio 329, la tesi prevalente è  nel senso che il pubblico ministero, al quale i commi 1, 4 e 5 dell’art. 449 attribuiscono la facoltà di «presentare» l’indagato a giudizio, possa condurre a dibattimento l’indagato anche coattivamente, utilizzando la clausola di riserva dell’art.  449 comma 1 (secondo cui le disposizioni dell’art. 391 si applicano al giudizio di  convalida «in quanto compatibili») per escludere che, in questo caso, possa riconoscersi all’arrestato il diritto di non partecipare all’udienza di convalida contemplato dall’art. 391 comma 3 330.                                  329 Così G. Illuminati, I procedimenti, 288.  330 A. Chiliberti, F. Roberti, Il giudizio direttissimo, 477; A. Gaito, Il giudizio direttissimo,   378; A. Macchia, Giudizio direttissimo, 550; E. Zanetti, Il giudizio direttissimo, 299 ss. Secondo F. Cordero, Procedura, 1065, l’imputato avrebbe comunque il diritto di stare fuori dal dibattimento, ma il pubblico ministero manterrebbe la possibilità di instaurare il rito speciale,  sostituendo «un’accusa scritta all’orale, notificandogli la citazione […] (art. 450 commi 2 ss.  c.p.p.)».     314 Carlo Renoldi   Bibliografia   Adorno R., Sull’incompatibilità del consulente tecnico nominato dal pubblico ministero ex art. 359, in Cass. pen., 1997, 2149; Alesiani L., Principio di legalità e prescrizione  a confronto: la risposta delle Sezioni unite alle oscillazioni giurisprudenziali, in Giur. it.,  2002, 579; Alzetta M., Belelli G., Procuratore generale della Repubblica, in D. disc. pen.,  X, Torino, 1995, 233; Amato G., D’Andria M., Organizzazione e funzioni della polizia  giudiziaria nel nuovo codice di procedura penale, Milano, 1990; Amodio E., Nuove norme sulle misure cautelari e sul diritto di difesa, Milano, 1996; Andronio A., Pubblico ministero e direzione delle indagini preliminari, in Spangher G., III, 241; Aprile E., Spiezia  F., Cooperazione giudiziaria penale prima e dopo il Trattato di Lisbona, Milano, 2009;  Ardita S., L’interrogatorio della polizia giudiziaria e il catalogo degli atti interruttivi della prescrizione. Quali argomenti per superare il principio di tassatività?, in Cass. pen.,  2002, 32; Bargis M., Incidente probatorio, in D. disc. pen., VI, Torino, 1992, 335; Bassi  A., Alcune riflessioni in materia di atti irripetibili alla luce della novella n. 356/1992, in  Cass. pen., 1994, 2112; Bellantoni G., Note e spunti su un recente caso di avocazione, in  Dir. pen. proc., 2008, 1012; Bellizzi E., Flagranza (arresto in), in D. disc. pen., V, Torino, 1991, 256; Belluta H., Art. 17, in Chiavario M., Marzaduri E. (a cura di), Giudice di  pace e processo penale, Torino, 2002, 141; Bene T., Utilizzabilità probatoria o divieto di  lettura? A proposito dell’uso di atti di indagine nel giudizio abbreviato, in Cass. pen.,  1992, 2130; Bernardi A., Artt. 412-413, in (a) Chiavario M., I, 546; Bernasconi A., La  ricognizione di persone nel processo penale. Struttura e procedimento probatorio, Torino,  2003; Bielli D., Periti e consulenti nel nuovo processo penale, in Giust. pen., 1991, III,  65; Bologna M., Art. 371, in Corso P., 1667; Bonzano C., Attività del pubblico ministero,  in Spangher G., III, 295; Borraccetti V., L’attività di coordinamento del Procuratore Nazionale Antimafia, in Melillo G., Spataro A., Vigna P.L. (a cura di), Il coordinamento delle indagini di criminalità organizzata e terrorismo, Milano, 2004, 81; Borraccetti V.,  Grasso P., Il sistema informativo automatizzato delle Direzioni distrettuali e della Direzione nazionale antimafia (“SIDDA-SIDNA”), in Doc. giust., 1996, 7; Bresciani L., Art.  373, in (a) Chiavario M., Agg. II, 170; Bricchetti R., Le figure soggettive della legge sul  giusto processo, in Dir. pen. proc., 2001, 1276; Id., Chiusura delle indagini, in AA.VV.,  Il nuovo processo penale davanti al giudice unico, Milano, 2000, 118; Calvanese E., De  Amicis G., La Rete giudiziaria europea: problemi e prospettive, in Cass. pen., 2001, 608;  Cantone R., Le ricognizioni di cose diventano atti irripetibili (nota a Cass., sez. II, 10  giugno 1994, Levak), in Cass. pen., 1995, 1293; Capitta A.M., Ricognizioni e individuazioni di persone nel diritto delle prove penali, Milano, 2001; Caprioli F., Indagini preliminari e udienza preliminare, in Conso G., Grevi V. (a cura di), Compendio di procedura  penale, Padova, 2010, 485; Id., Palingenesi di un divieto, in Kostoris R.E. (a cura di), Il  giusto processo tra contraddittorio e diritto al silenzio, Torino, 2002, 75; Id., Esercizio  dell’azione penale: soggetti, morfologia, controlli, in A. Scalfati (a cura di), Il giudice di  pace. Un nuovo modello di giustizia penale, Padova, 2001, 163; Id., Nuovi epiloghi della  fase investigativa: procedimenti contro ignoti e avviso di conclusione delle indagini preliminari, in Peroni F., (a cura di), Il processo penale dopo la riforma del giudice unico (l.  16 dicembre 1999, n. 479), Padova, 2000, 245; Id., L’archiviazione, Napoli, 1994; Carcano D., Manzione D., Il giusto processo. Commento alla legge 1 marzo 2001 n. 63, Milano,  2001; Carli L., Le indagini preliminari nel sistema processuale penale, Milano, 2005;  Cassiani A., Il potere di avocazione. Profili ordinamentali dell’ufficio del pubblico ministero, Padova, 2009; Cassibba F., Investigazioni ed indagini preliminari, in D. disc. pen.,  II, Agg., Torino, 2004, 509; Catalano E.M., L’operatività della connessione nella fase del   Le indagini del pubblico ministero 315   le indagini preliminari: aspetti problematici, in Cass. pen., 1995, 956; Ceresa-Gastaldo  M., Le dichiarazioni spontanee dell’indagato alla polizia giudiziaria, Torino, 2002; Cesari C., L’irripetibilità sopravvenuta degli atti di indagine, Milano, 1999; Chelo A., Rilievi  irripetibili di p.g. o accertamenti tecnici irripetibili?, in Dir. pen. proc., 2014, 209; Chiavario M., Appunti sul processo penale, Torino, 2000; Id., L’obbligatorietà dell’azione penale: il principio e la realtà, in Cass. pen., 1993, 2663; Id., Processo e garanzia della  persona, II, Milano, 19843; Chiliberi A., Il giudizio immediato, in Chiliberti A., Roberti  F., Tuccillo G. (a cura di), Manuale pratico dei procedimenti speciali, Milano, 1994, 409;  Chiliberti A., Roberti F., Il giudizio direttissimo, in Chiliberti A., Roberti F., Tuccillo G.  (a cura di), Manuale pratico dei procedimenti speciali, Milano, 1994, 461; Cintioli F., Linee sistematiche dell’istituto dell’avocazione, in Giust. pen., 1994, III, 55; Cisterna A.,  Indagini coordinate da un unico organismo di vertice, in Guida dir., fasc. 11, 96; Conte  M., Loforti R., Gli accertamenti tecnici nel processo penale, Milano, 2006; (a) Cordero  F.; (b) Cordero F.; Cordero F., Ideologie del processo penale, Milano, 1966; Corso P., Le  indagini preliminari, in Dominioni O., Corso P., Gaito A., Spangher G., Galantini N.,  Filippi L., Garuti G., Mazza O., Varraso G., Vigoni D., 420; Cortesi M.F., I riflessi sul  sistema processuale, penitenziario e di prevenzione, in Dir. pen. proc., 2015, 947; Corvi  B., Documentazione in forma integrale e documentazione in forma riassuntiva:  un’alternativa possibile, in Riv. it. dir. proc. pen., 1991, 252; Cremonesi L., Natura giuridica e funzioni del consulente tecnico del pubblico ministero, in Giust. pen., 1995, III,  238; Dalia A.A., Ferraioli M.; D’Ambrosio L., Artt. 359-360, in (a) Chiavario M., IV,  174; Id., Art. 363, in (a) Chiavario M., IV, 221; Id., Art. 371, in (a) Chiavario M., IV,  274; Id., Art. 372, in (a) Chiavario M., IV, 305; D’Ambrosio L., Vigna P.L., La pratica  di polizia giudiziaria, Padova, 1998; D’Andria M., Un tentativo di definizione degli atti  irripetibili, in Cass. pen., 1992, 1350; De Amicis G., Lotta alla criminalità: la sfida di  Eurojust. Terrorismo, droga e riciclaggio nel mirino, in D&G, 2005, fasc. 11, 106; Id.,  “Eurojust”: istituzione dell’unità provvisoria di cooperazione giudiziaria, in Giur. merito, 2001, 224; De Amicis G., Santalucia G., L’attuazione di Eurojust nell’ordinamento  italiano: prime riflessioni sulla legge 14 marzo 2005, n. 41, in Cass. pen., 2005, 728;  Dean G., Seghetti V., Avocazione delle indagini preliminari, in D. disc. pen., VI, Torino,  1992, 475; De Caro A., Percorsi legislativi e poteri delle parti nel processo penale: dal  codice Rocco alla riforma delle investigazioni difensive, in Cass. pen., 2001, 2951; De  Leo F., Le funzioni di coordinamento di Eurojust, in Cass. pen., 2004, 1110; Id., Da Eurojust al pubblico ministero europeo, in Cass. pen., 2003, 1432; Id., Le indagini tecniche di  polizia. Un invito al legislatore, in Cass. pen., 1996, 697; Id., Il pubblico ministero tra  completezza investigativa e ricerca dei reati, in Cass. pen., 1995, 1445; Dell’Anno P., Accertamento e valutazione nelle attività di consulenza disposte dal pubblico ministero, in  Giust. pen., 1991, III, 241; Id., Osservazioni in tema archiviazione e ricognizione di persona nel nuovo codice di procedura penale, in Cass. pen., 1991, I, 1900; Della Casa F.,  Voena G.P., Soggetti, in (a) Conso G., Grevi V., Bargis M., 1; Della Torre J., Quali conseguenze nei casi di violazione della disciplina di cui agli articoli 210, comma 6 e 197 bis  c.p.p.? La parola alle Sezioni Unite, in Dir. pen. cont., 23.1.2015; Dell’Orco A., Tra diritto al silenzio ed obbligo di dire la verità: la nuova figura di imputato-testimone, in  AA.VV., Giusto processo e prove penali, Milano, 2001, 118; De Luca G., Accompagnamento coattivo, in Enc. dir., I, Milano, 1958, 294; Di Bitonto M.L., Art. 372, in Canzio  G., Tranchina G., 3381; Ead., Avocazione, in Enc. dir., III, Milano, 2010, 104; Ead., L’avocazione facoltativa, Torino, 2006; Ead., Il pubblico ministero nelle indagini preliminari  dopo la legge 16 dicembre 1999, n. 479, in Cass. pen., 2000, 2844; Ead., Di Chiara G., La  tutela della fonte testimoniale nelle indagini preliminari del pubblico ministero e del difensore, in Riv. it. dir. proc. pen., 2005, 227; Id., Il “previo interrogatorio” presupposto     316 Carlo Renoldi   del giudizio immediato, in Giur. merito, 1991, 813; Diddi A., Varie forme di dichiarazioni  dell’indagato o dell’imputato e natura giuridica dell’interrogatorio come atto di indagine  preliminare, in Giust. pen., 1993, I, 9; Di Paolo G., Marcolini S., Verso l'istituzione di una  Procura Europea a protezione degli interessi finanziari dell'Unione: la proposta di Regolamento Com(2013)534 Final, in Cass. pen., 2014, 360; Dominioni O., Artt. 64-65, in  Amodio E., Dominioni O., I, 401; D’Orazi M., Il giudizio immediato. Ipotesi ricostruttive  e proposte di riforma, Bologna, 1997; Ferrari G., Art. 373, in Corso P., 1354; Id., Art.  374, in Corso P., 1357; Id., Art. 377, in Corso P., 1361; Id., Art. 378, in Corso P., 1362;  Ferraro A., Arresto e fermo. Le misure precautelari e la loro convalida, Milano, 1994;  Ferrua P., Il giusto processo, Bologna, 2005; Id., L’attuazione del giusto processo con la  legge sulla formazione e valutazione della prova. Introduzione, in Dir. pen. proc., 2001,  590; Id., Studi sul processo penale, III. Declino del contraddittorio e garantismo reattivo,  Torino, 1997; Filippi L., L’arresto in flagranza nell’evoluzione normativa, Milano, 1990;  Fiorio C., Problemi di verbalizzazione: limiti all’utilizzabilità dell’interrogatorio raccolto  senza l’assistenza dell’ausiliario, in Giur. it., 1997, II, 33; Frigo G., Ritornano l’oralità ed  il contraddittorio mentre cresce il rischio di una controriforma, in Guida dir., 1997, fasc.  32, 70; Id., La formazione della prova nel dibattimento: dal modello originario al modello  deformato, in Giur. it., 1993, IV, 328; Id., Il consulente tecnico della difesa nel nuovo  processo penale, in Cass. pen., 1988, 2185; Frioni I., Le diverse forme di manifestazione  della discrezionalità nell’esercizio dell’azione penale, in Riv. it. dir. proc. pen., 2002,  538; Fumu G., Art. 449, in (a) Chiavario M., IV, 817; Gabrielli C., Interrogatorio in vinculis, in Giur. it., 2010, 1927; Gaeta P., Art. 358, in Giarda A., Spangher G., II, 4284;  Id., Art. 361, in Giarda A., Spangher G., II, 4379; Id., Art. 362, in Giarda A., Spangher  G., II, 4403; Id., Art. 363, in Giarda A., Spangher G., II, 4425; Id., Art. 371, in Giarda  A., Spangher G., II, 4538; Id., Art. 372, in Giarda A., Spangher G., II, 4585; Id., Art.  373, in Giarda A., Spangher G., II, 4596; Id., Art. 374, in Giarda A., Spangher G., II,  4640; Id., Art. 375, in Giarda A., Spangher G., II, 4615; Id., Art. 376, in Giarda A.,  Spangher G., II, 4632; Id., Art. 377, in Giarda A., Spangher G., II, 4638; Id., Art. 378,  in Giarda A., Spangher G., II, 4611; Id., Le modifiche alla disciplina delle informazioni  assunte dal pubblico ministero e dalla polizia giudiziaria (artt. 351 e 362 c.p.p.), in Tonini P. (a cura di), Giusto processo: nuove norme sulla formazione e valutazione della prova  (legge 1° marzo 2001, n. 63), Padova, 2001, 431; Id., Giudizio direttissimo, in Enc. dir.,  Agg., IV, Milano, 2000, 636; Gaito A., In tema di verbalizzazione degli atti del pubblico  ministero, in Riv. it. dir. proc. pen., 1996, 1184; Id., Il giudizio direttissimo e il giudizio  immediato, in Id. (a cura di), I giudizi semplificati, Padova, 1989, 155; Id., Il giudizio direttissimo, Milano, 1980; Galasso M., Accertamenti tecnici non ripetibili e limiti di operatività, in Giur. merito, 1991, II, 1142; Garuti G., Il divieto di chiedere informazioni o notizie sull’attività investigativa dell’avversario, in Filippi L. (a cura di), Processo penale: il  nuovo ruolo del difensore, Padova, 2001, 132; Giordano F.P., Le indagini preliminari. Poteri e limiti del Pubblico Ministero e della Polizia giudiziaria, Padova, 2006; Giunchedi  F., Gli accertamenti tecnici irripetibili, Torino, 2009; Grevi V., Archiviazione per “inidoneità probatoria” ed obbligatorietà dell’azione penale, in Studi in onore di Giuliano Vassalli, II, Milano, 1991, 339; Id., La garanzia dell’intervento giurisdizionale nel corso delle  indagini preliminari, in Giust. pen., 1988, I, 353; Grilli L., Le indagini preliminari della  polizia giudiziaria e del pubblico ministero, Padova, 2012; Guariniello R., Il processo penale nella giurisprudenza della Corte di cassazione, Torino, 1994; Iacoviello F.M., Contro l’attuale teoria degli atti irripetibili, in Cass. pen., 1996, 3002; Iandolo Pisanelli L.,  Art. 370, in Corso P., 1164; Ichino G., Gli atti irripetibili e la loro utilizzabilità dibattimentale, in Ubertis G. (a cura di), La conoscenza del fatto nel processo penale, Milano,  1992, 109; Illuminati G., Inammissibile la testimonianza della polizia giudiziaria sul con   Le indagini del pubblico ministero 317   tenuto di dichiarazioni non verbalizzate, in Cass. pen., 2003, 660; Id., I procedimenti a  conclusione anticipata e speciali nel nuovo codice di procedura penale, in Pol. dir., 1990,  251; Kalb L., Il processo per le imputazioni connesse, Torino, 1995; Kostoris R.E., Consulente tecnico extraperitale e gratuito patrocinio, in Cass. pen., 1999, 2789; Id., I consulenti tecnici nel processo penale, Milano, 1993; Locatelli G., La documentazione degli atti  di indagine del p.m. e delle investigazioni difensive, in Cass. pen., 1997, 590; Logli A.,  Sequestro probatorio di un personal computer. Misure ad explorandum e tutela della corrispondenza elettronica, in Cass. pen., 2008, 2946; Macchia A., Giudizio direttissimo, in  D. disc. pen., V, Torino, 1991, 541; Id., Art. 363, in Amodio E., Dominioni O., I, 106; Id.,  Presentazione spontanea, in Nss. Dig. it., App. V, Torino, 1984, 1166; Mambrucchi K., Le  forme di documentazione dell’attività del pubblico ministero, in Gaito A. (a cura di), Studi  sul processo penale in ricordo di Assunta Mazzarra, Padova, 1996, 233; Mancuso E.M.,  Art. 53, in (b) Giarda A., Spangher G., I, 739; Manzione D., Le indagini collegate nel  sistema processuale italiano, in Melillo G., Spataro A., Vigna P.L. (a cura di), Il coordinamento delle indagini di criminalità organizzata e terrorismo, Milano, 2004, 61; Id.,  L’attività del pubblico ministero, in Chiavario M., Marzaduri E. (a cura di), Giurisprudenza sistematica di diritto processuale penale, Indagini preliminari ed instaurazione del  processo, Torino, 1999, 227; Id., I rapporti tra diversi uffici del pubblico ministero, profili  ordinamentali e problematiche processuali con particolare riferimento ai temi della connessione ed ai profili della competenza, in Arch. nuova proc. pen., 1994, 757; Marafioti  L., Scelte autodifensive dell’indagato e alternative al silenzio, Torino, 2000; Marandola  A., False dichiarazioni al pubblico ministero e arresto in flagranza, in Cass. pen., 1995,  1868; Marcolini S., Le indagini atipiche a contenuto tecnologico nel processo penale: una  proposta, in Cass. pen., 2015, 760; Marini L.M., Obbligo di veridicità del consulente tecnico?, in Giur. it., 1994 II, 80; Marzaduri E., Considerazioni sui profili di rilevanza processuale del principio di obbligatorietà dell’azione penale a vent’anni dalla riforma del  codice di procedura penale, in Cass. pen., 2010, 387; Id., sub art. 2, Commento articolo  per articolo l. 16 luglio 1997, n. 234, in Leg. pen., 1997, 750; Id., Azione (diritto processuale penale), in Enc. giur. Treccani, Agg., IV, Roma, 1996; Materia I., Il coordinamento  delle indagini collegate in ambito infra-distrettuale, in Melillo G., Spataro A., Vigna P.L.  (a cura di), Il coordinamento delle indagini di criminalità organizzata e terrorismo, Milano, 2004, 127; Mazza O., I protagonisti del processo, in Dominioni O., Corso P., Gaito  A., Spangher G., Galantini N., Filippi L., Garuti G., Mazza O., Varraso G., Vigoni  D., 51; Id., L’interrogatorio e l’esame dell’imputato nel suo procedimento, Milano, 2004;  Melchionda A., Art. 213, in (a) Chiavario M., II, 540; Mele V., Una norma inutile l’art.  358?, in Cass. pen., 1997, 2407; Melillo G., Procedimenti connessi e coordinamento delle  indagini in materia di delitti di criminalità organizzata, in Cass. pen., 1999, 2414; Mencarelli F., Procedimento probatorio e archiviazione, Napoli, 1993; Mercone M., Sulla «avocazione per analogia» delle pseudo-notizie di reato, in Cass. pen., 2002, 938; Id.,  L’estromissione del pubblico ministero dal potere di arresto in flagranza, in Cass. pen.,  1995, 1862; Mercuri B., Art. 371-bis, in Conso G., Illuminati G., 1594; Miconi A., Le  indagini soggettive. Interrogatori, sommarie informazioni, confronti e individuazioni  nell’investigazione penale, Torino, 2004; Minisci F., Curreli C., Il pubblico ministero.  Compiti e potere nelle indagini e nel processo, Milano, 2011; Molinari A., Sui limiti di  utilizzabilità degli atti di individuazione fotografica e personale compiuti dalla polizia  giudiziaria, in Cass. pen., 1996, 194; Morgigni A., L’attività della polizia giudiziaria, Milano, 2002; Morisco S., Il segreto professionale del giornalista nel processo penale, in  Giust. pen., 2005, 282; Morselli C., Pubblico ministero, in D. disc. pen., X, Torino, 1995,  480; Moscarini P., Eurojust e il pubblico ministero europeo dal coordinamento investigativo alle investigazioni coordinate, in Dir. pen. proc., 2011, 635; Id., Ricognizione (dir.     318 Carlo Renoldi   proc. pen.), in Enc. giur. Treccani, XXVII, Roma, 1991; Nacar B., Indagini preliminari  (Avocazione delle), in D. disc. pen., Agg., II, Torino, 2004, 387; Nannucci U., Analisi dei  flussi delle notizie di reato in relazione all’obbligatorietà e facoltatività dell’azione penale, in Cass. pen., 1991, 1669; Nappi A., Documentazione degli atti processuali, in D. disc.  pen., IV, Torino, 1990, 163; Nigro M., L’indagato sentito come testimone: quali poteri al  giudice in dibattimento?, in Dir. pen. proc., 2005, 886; Nobili M., Un quarto potere?, in  Tirelli M. (a cura di), Recenti orientamenti in tema di pubblico ministero ed esercizio della azione penale, Milano, 1998, 33; Nobili M.; Nuzzo F., Il consulente tecnico del pubblico ministero nelle indagini preliminari, in Arch. nuova proc. pen., 1994, 609; Orlandi R.,  Pubblico ministero (ufficio del), in Enc. dir., Annali, II, 2, Milano, 2008, 943; Pacileo V.,  Pubblico ministero: ruolo e funzioni nel processo penale e civile, Torino, 2011; Padovani  T., Il crepuscolo della legalità nel processo penale, in Ind. pen., 1999, 529; Padula L.,  L’avocazione delle indagini preliminari per mancato esercizio dell’azione penale, in Dir.  pen. proc., 1997, 983; Paola F., Individuazione di persone e di cose, in D. disc. pen., VI,  Torino, 2002, 374; Pansini G., Identificazione, individuazione e ricognizione di persona,  in Arch. nuova proc. pen., 1992, 374; Pascucci N., La Cassazione ci ripensa: è obbligatorio l’ausilio dell’esperto in psicologia o psichiatria infantile per sentire la “persona informata” minorenne, in Cass. pen., 2014, 2981; Peroni F., L’art. 358 c.p.p. tra antinomie  codicistiche ed etica del contraddittorio, in Dir. pen. proc., 1995, 965; Picciotto G., I rapporti tra il pubblico ministero e la polizia giudiziaria nel corso delle indagini preliminari  e le novità apportate dalla novella del 26 marzo 2001. Un’altra occasione mancata dal  legislatore per fare chiarezza, in Cass. pen., 2002, 277; Pietrini A., Accertamenti tecnici  non ripetibili del consulente tecnico del P.M.: considerazioni su una recente sentenza della Cassazione, in Arch. nuova proc. pen., 2014, 172; Pignatone G., Art. 374, in Tranchina G., I, 2876; Id., Art. 375, in Tranchina G., I, 2877; Id., Art. 377, in Tranchina G., I,  2877; Piziali G., Spunti critici in materia di atti “irripetibili”, in Cass. pen., 1994, 2143;  Potetti D., Questioni in tema di arresti domiciliari con il “braccialetto elettronico”, in  Cass. pen., 2016, 255; Id., Il principio di completezza delle indagini nell’udienza preliminare ed il nuovo art. 421-bis c.p.p., in Cass. pen., 2000, 2148; Id., Note in tema di consulente tecnico extraperitale, in Cass. pen., 1997, 286; Priori S., La memoria di riconoscimento nell’atto di ricognizione, in Dir. pen. proc., 2009, 775; Puleio F., Sulla configurabilità del potere di avocazione del procuratore generale successivamente alla celebrazione  dell’udienza di cui all’art. 409 comma 4 c.p.p., in Cass. pen., 2005, 778; Quagliano G.,  Una “formalità” rilevante: il mancato avvertimento all’incompatibile a testimoniare determina l’inutilizzabilità delle sue dichiarazioni, in Dir. pen. proc., 2015, 1373; Rafaraci  T., Ricognizione informale dell’imputato e (pretesa) fungibilità delle forme probatorie, in  Cass. pen., 1998, 1739; Ranzatto F., Sulla configurabilità del delitto di falsa perizia rispetto al consulente tecnico, in Cass. pen., 1999, 3428; Recchione S., Art. 358, in Canzio  G., Tranchina G., I, 3202; Id., Art. 359, in Canzio G., Tranchina G., I, 3212; Id., Art.  360, in Canzio G., Tranchina G., I, 3235; Id., Art. 361, in Canzio G., Tranchina G., I,  3245; Id., Art. 362, in Canzio G., Tranchina G., I, 3255; Id., Art. 363, in Canzio G.,  Tranchina G., I, 3274; Renzetti S., Art. 371, in Canzio G., Tranchina G., I, 3359; Id.,  Art. 371-bis, in Canzio G., Tranchina G., I, 3368; Id., Art. 373, in Canzio G., Tranchina G., I, 3390; Reynaud G., Documentazione degli atti nel procedimento, in Chiavario  M., Marzaduri E. (a cura di), Atti nel procedimento penale: forma e struttura, Torino,  1996, 130; Ricci A.E., Digital evidence, sapere tecnico-scientifico e verità giudiziale, in  Conti C. (a cura di), Scienza e processo penale. Nuove frontiere e vecchi pregiudizi, Milano, 2011, 350; Rivello P.P., Art. 361, in Conso G., Illuminati G., 1560; Id., Art. 370, in  Conso G., Illuminati G., 1587; Id., Gli accertamenti tecnici irripetibili previsti dall’art.  360 c.p.p. e dall’art. 391-decies, comma 3 c.p.p., in Cass. pen., 2013, 3733; Id., La strut   Le indagini del pubblico ministero 319   tura, la documentazione e la traduzione degli atti, Milano, 1999; Id., Il giudizio immediato, Padova, 1993; Ruggieri F., La giurisdizione di garanzia nelle indagini preliminari, Milano, 1996; Russo M.C., L’avocazione del procuratore generale, in Ind. pen., 1989, 63;  Salvi G., Funzioni e poteri del procuratore nazionale antimafia, in Cass. pen., 1992,  1079; Id., sub art. 9, Commento articolo per articolo d.lgs. 14 gennaio 1991, n. 12. Disposizioni integrative e correttive della disciplina processuale penale e delle norme ad  essa collegate, in Leg. pen., 1991, 41; Id., Art. 358, in (a) Chiavario M., IV, 157; Id., Art.  361, in (a) Chiavario M., IV, 209; Id., Art. 372, in (a) Chiavario M., IV, 282; Id., Art.  373, in (a) Chiavario M., IV, 326; Id., Art. 374, in (a) Chiavario M., IV, 330; Id., Art.  375, in (a) Chiavario M., IV, 333; Id., Art. 376, in (a) Chiavario M., IV, 338; Id., Primi  problemi interpretativi su assetto e competenze degli uffici del pubblico ministero, in  Quest. Giust., 1989, 601; Sammarco A.A., La richiesta di archiviazione, Milano, 1993;  Sanna A., L’interrogatorio e l’esame dell’imputato nei procedimenti connessi, Milano,  2000; Id., Art. 373, in Conso G., Illuminati G., 1607; Id., Art. 374, in Conso G., Illuminati G., 1611; Id., Art. 376, in Conso G., Illuminati G., 1614; Id., Art. 378, in Conso G.,  Illuminati G., 1616; Santalucia G., Il potere del pubblico ministero di ricerca delle notizie di reato tra principi costituzionali e legge processuale, in Riv. it. dir. proc. pen., 2002,  150; Sau S., Le indagini collegate. Il coordinamento investigativo degli uffici del pubblico  ministero, Padova, 2003; Id., Avocazione, in Enc. giur. Treccani, Agg., IV, Roma, 2001;  Scaglione A., La gestione delle indagini preliminari: la fisionomia dei rapporti tra P.M. e  polizia giudiziaria, in Di Chiara G., Garuti G. (a cura di), Il processo penale tra politiche  della sicurezza e nuovi garantismi, Torino, 2003, 207; Id., L’attività ad iniziativa della  polizia giudiziaria, Torino, 2000; Scalfati A., Consulenza tecnica (diritto processuale penale), in Enc. giur. Treccani, VIII, Roma, 1992; Id., Gli accertamenti tecnici dell’accusa,  in Ind. pen., 1992, 123; Silvestri P., Le indagini ad iniziativa del pubblico ministero, in  Aprile E., Silvestri P., Le indagini preliminari e l’archiviazione, Milano, 2011, 276; Id., Il  pm quale era, qual è, quale dovrebbe essere, in Giur. cost., 1997, 937; Siracusano F., La  completezza delle indagini preliminari nel processo penale, Torino, 2005; Sottani S., Il  pubblico ministero, in Spangher G., I, 361; Id., Pubblico ministero, in D. disc. pen.,  Agg., II, Torino, 2005, 1241; Spiezia F., La proposta di Regolamento del 17 luglio 2013  per la creazione dell’Agenzia dell’Unione Europea per la cooperazione giudiziaria penale. Lo stato dei negoziati e le prospettive per il futuro di Eurojust, in Cass. pen., 2015,  1614; Svariati E., Procedimenti connessi e indagini collegate, in Giur. merito, 1993,  1584; Taormina C., Il regime della prova nel processo penale, Torino, 2007; Tartaglia R.,  Art. 370, in Canzio G., Tranchina G., I, 3345; Toninelli C., Dubbi ragionevoli sui riconoscimenti personali, in Dir. pen. proc., 2016, 904; Tonini P.; Tonini P., Nullum iudicium  sine scientia. Cadono vecchi idoli nel caso Meredith Kercher, in Dir. pen. proc., 2015,  1410; Id., La prova scientifica: considerazioni introduttive, in Id. (a cura di), La prova  scientifica nel processo penale, in Dir. pen. proc., 2008, 7; Id., Progresso tecnologico,  prova scientifica e contraddittorio, in De Cataldo Neuburger L. (a cura di), La prova  scientifica nel processo penale, Padova, 2007, 49; Id., Il coordinamento tra gli uffici del  pubblico ministero, in Giust. pen., 1992, III, 401; Tranchina G., Le attività del pubblico  ministero nel procedimento per le indagini preliminari, in (a) Siracusano D., Galati A.,  Tranchina G., Zappalà E., II, 125; Triggiani N., Sui limiti dell’attività di indagine a iniziativa della polizia giudiziaria dopo l’intervento del pubblico ministero, in Cass. pen.,  1997, 445; Tronci A., La tutela del cittadino imputato: dalla Carta europea dei diritti  fondamentali alle nuove disposizioni sulle indagini difensive. Linee guida della legge n.  397 del 2000 e modifiche al codice penale, in Cass. pen., 2001, 2046; Turone G., Le indagini collegate nel nuovo codice di procedura penale, Milano, 1992; Tuzzolino M., Documentazione dell’interrogatorio di persona imputata in un procedimento connesso, in     320 Carlo Renoldi   Cass. pen., 1998, 1554; Valentini E., Art. 374, in Canzio G., Tranchina G., I, 3400; Id.,  Art. 375, in Canzio G., Tranchina G., I, 3406; Id., Art. 376, in Canzio G., Tranchina  G., I, 3414; Id., Art. 377, in Canzio G., Tranchina G., I, 3418; Id., Art. 378, in Canzio  G., Tranchina G., I, 3419; Valentini Reuter C., Le forme di controllo sull’esercizio  dell’azione penale, Padova, 1994; Vergine F., L’applicazione di magistrati della direzione  nazionale antimafia presso le Procure distrettuali nei procedimenti di prevenzione patrimoniale, in Lorusso S. (a cura di), Le nuove norme sulla sicurezza pubblica, Padova,  2008, 443; Vigna P.L., La completezza e tempestività delle investigazioni. La funzionalità  dell’impiego della polizia giudiziaria nelle sue diverse articolazioni, in Quaderni C.S.M.,  1998, n. 99, 9; Viola A., Legittimazione della persona offesa a partecipare al procedimento di riesame del sequestro, in Cass. pen., 2009, 1110; Voena G.P., Atti, in (a) Conso G.,  Grevi V., Bargis M., 173; Id., Art. 26, in Giostra G., Modifiche al codice di procedura  penale. Nuovi diritti della difesa e riforma della custodia cautelare, Padova, 1995, 373;  Id., Appunti sulle funzioni del procuratore generale presso la Corte d’appello, in Gaito A.  (a cura di), Accusa penale e ruolo del pubblico ministero, Napoli, 1991, 311; Zagrebelsky  V., Una “filosofia” dell’organizzazione del lavoro per la trattazione degli affari penali, in  Cass. pen., 1989, 1615; Zanetti E., Il giudizio direttissimo, in Pisani M. (a cura di), I procedimenti speciali in materia penale, Milano, 2003, 243; Id., Il giudizio immediato, in Pisani M. (a cura di), I procedimenti speciali in materia penale, Milano, 2003, 331.     Capitolo V L’esercizio del diritto di difesa nelle indagini preliminari   di Donatella Curtotti   Sommario   1. Premessa. – 2. I diritti della difesa in un modello di indagini preliminari alla ricerca di identità.  Dal “peccato originale” ad oggi, passando per la disciplina delle investigazioni difensive. – 3. La  tutela “multilivello”: il graduale potenziamento delle garanzie informative. – 4. La garanzia linguistica in fase investigativa. – 5. L’asimmetria tra pubblico ministero e difesa: l’esempio emblematico  delle menomazioni difensive patite in caso di accertamenti tecnici non ripetibili. – 6. Gli spazi operativi dell’investigazione del difensore: le criticità nell’audizione delle persone in grado di riferire  circostanze utili alle indagini. – 7. La ricerca sullo stato dei luoghi e delle cose. – 8. L’accesso ai luoghi. – 9. Gli atti non ripetibili. – Bibliografia.   1. Premessa.   Nell’attuale stato del processo penale italiano può dirsi che proprio all’interno  della fase delle indagini preliminari si annidano le più significative distorsioni  del rito a causa di mutazioni progressive che ne hanno modificato l’identità strutturale e funzionale 1. Il diritto di difesa dell’imputato subisce gli effetti di tale  cambiamento ereditando la crisi di identità del sistema 2, in bilico tra il rafforzamento delle prerogative difensive voluto dalla Costituzione e dall’UE e l’inconciliabilità di tale ruolo con un’indagine preliminare che per struttura, funzioni, finalità e prassi, mal si adatta ad una parità delle armi di matrice investigativa.                               1 Si è ben lontani da quella fase «che non conta e che non pesa», di cui parlava M. Nobili, Diritti  per la fase “che non conta e non pesa”, 34. Forse sta prendendo corpo il rischio, paventato molti  anni fa da alcuni, che le indagini preliminari potessero diventare, nella prospettiva probatoria, «una  sorta di terra di nessuno», ossia un luogo non governato dalle regole sulla formazione e valutazione  della prova. Cfr., sempre, Id., Il “diritto delle prove” ed un rinnovato concetto di prova, 384.    2 Le modifiche strutturali delle indagini preliminari non si esauriscono in se stesse. Prendiamo in  prestito la bella immagine di S. Ciampi, L’informazione dell’indagato, 4, quando afferma che in un  procedimento in cui «tout se tient», gli istituti che lo animano si propagano sui diritti soggettivi delle  parti e riecheggiano nelle fasi successive, come i cerchi sulla superficie dell’acqua.      322 Donatella Curtotti   Questo è il centro nevralgico del problema, a partire dal quale sembra proficuo  affrontare le questioni di carattere trasversale che l’esercizio del diritto di difesa  nella fase preliminare coinvolge. Da questa crisi di identità, frutto del “peccato  originale” di un’elaborazione codicistica già ibrida e dei successivi ed ininterrotti  rimaneggiamenti legislativi, di per sé mai innocui ma distruttivi in una fase sottoposta a “metamorfosi genetica”, nessuno riesce più ad uscire e ad orientarsi.   Ci sono però tre punti fermi, abbastanza condivisi, dai quali si ritiene di poter  partire.   Non v’è dubbio che il processo penale italiano stia vivendo una fase garantista, che ripropone al centro del sistema l’imputato e i suoi diritti 3, a partire dalle  norme programmatiche. Basti pensare al comma 3 dell’art. 111 Cost., che impone  alla legge di assicurare all’imputato il «tempo e […] le condizioni necessarie per  preparare la sua difesa»; tempi anticipati che stanno erodendo lo spazio di segretezza concesso al pubblico ministero e condizioni sempre più ampie in termini di  poteri e di prerogative difensive.   In secondo luogo, si è ribadito unanimemente, dottrina e giurisprudenza assieme, che il contraddittorio rappresenta ancora il migliore strumento per la  ricostruzione del fatto di reato e per la tutela del soggetto debole del processo 4; così come la difesa si connota non solo quale diritto dell’imputato ma anche  alla stregua di garanzia dell’ordinamento 5.   Infine il diritto di difesa, in una prospettiva dinamica 6, inteso come diritto di  “azione” diretto a tutelare i beni aggrediti (libertà, innocenza, etc.), deve potersi  esercitare anche prima che sia elevata l’imputazione, con un’estensione ad «ogni  stato e grado del procedimento» (art. 24 comma 2 Cost.) 7. La sua accezione di  “inviolabilità” impone che lo stesso possa essere azionato indipendentemente                               3 O. Mazza, Il garantismo al tempo del giusto processo, XIII; G. Ubertis, La Corte di Stra sburgo, 374.   4 La bibliografia è sterminata. Sul punto, per tutti, v. P. Ferrua, La prova nel processo pena le, 1 s.   5 Forse scontato, ma doveroso, il richiamo a C. cost., 18.3.1957, n. 46, secondo cui il diritto   di difesa è in primo luogo garanzia di contraddittorio, per cui le garanzie difensive risultano  insufficienti quando non siano idonee a realizzare un effettivo dialogo ad armi pari fra le parti.  Da ultimo, con una chiara precisazione sulla strumentalità della difesa tecnica come garanzia  di ordinamento, Cass., Sez. Un., 26.3.2015, Maritan, in Dir. pen. cont., 30.3.2015, sul regime  di nullità assoluta del vizio conseguente all’omesso avviso al difensore di fiducia, tempestivamente nominato, dell’udienza camerale.    6 Per tutti, G. Conso, Accusa e sistema accusatorio, 334 s.; G. Di Chiara, L’imputato e il diritto di difesa, 269; P. Ferrua, Difesa, 466; G.P. Voena, Difesa, 7.   7 «È noto che il diritto di difesa viene in rilievo in una fase, per così dire, conflittuale della vita sociale: sino a che l’autorità non minaccia alcuna aggressione alla libertà dell’individuo, sino a che non esiste pericolo che i diritti delle persone siano pregiudicati dal potere  statale, il diritto di difesa è del tutto inutile»: A. Zampaglione, I poteri “coatti” del giudice,  1137 s.     L’esercizio del diritto di difesa nelle indagini preliminari 323   dall’esistenza di una formale instaurazione del processo, quindi anzitutto nella fase delle indagini preliminari.   Questo orizzonte ideologico e normativo, funzionale alla più compiuta realizzazione dei canoni accusatori del sistema penale, diventa paradossalmente la fonte  delle più accese dispute dottrinali e giurisprudenziali nel momento in cui la sede  di attuazione di tali principi si sposta dal dibattimento alle indagini, grazie ad un  legislatore e ad una prassi che consentono di anticipare in fase investigativa segmenti destinati a pesare sul successivo processo, attraverso la formazione di atti  probatori rispetto ai quali il dibattimento offre solo le garanzie di un contraddittorio postumo “sulla” prova 8.   I contrasti sono accesi. Da un lato, c’è chi spinge verso un arretramento di tutte  le regole del contraddittorio, al fine di contenere il dominio investigativo del pubblico ministero 9 (potenziamento della difesa, riduzione della discrezionalità del  pubblico ministero, maggiore intervento del giudice 10). Dall’altro lato, in una posizione più fedele ai principi ispiratori del sistema ai quali si è scelto di aderire nel  1989, si staglia l’opzione per il ridimensionamento della formazione anticipata della  prova ed il recupero della centralità del dibattimento 11, nella convinzione che «anche due indagini parallele non fanno un contraddittorio, unica modalità utile per una  giusta decisione» 12.   La conclusione prospettabile è che, per essere effettive, le garanzie difensive  hanno bisogno di un’armonizzazione con l’intero sistema processuale. Non basta che gli istituti, singolarmente presi, siano apparentemente in regola con i principi costituzionali se, poi, il processo non è in grado di compiere appieno la sua                               8 A ragione, R. Puglisi, Esercizio frazionato dell’azione, 146, considera la valorizzazione   progressiva del diritto di difesa responsabile di una tensione esasperata tra i principi in gioco  nella fase investigativa.    9 S. Furfaro, Pensieri di uno scettico, 2.  10 Sul problema della discrezionalità del pubblico ministero nell’iscrizione oggettiva e sog gettiva della notizia di reato, A. Marandola, Le iniziative del pubblico ministero, 1306, sostiene  che: «un dato appare ineludibile: l’esercizio dei poteri discrezionali del pubblico ministero, che  siano destinati ad incidere sui diritti di libertà e sui diritti di difesa, dovrebbero consentire un  penetrante controllo da parte del giudice, non solo su eccezione della difesa, ma anche ex officio in caso di assenza di contraddittorio».   11 F. Cordero, Chi abusa del processo, 1422: «la riforma del 1988 inalbera l’insegna accusatoria ma l’intento rimane sulla carta: sarebbe processo accusatorio se le indagini preliminari  fossero lavoro del pubblico ministero senza rilievo processuale, salvi gli atti congenitamente  irripetibili, e cadesse nel dibattimento tutto quanto vale ai fini della decisione, meno le prove  acquisite nel contraddittorio mediante incidenti d’istruzione; e se qualcuno obiettasse “impossibile”, lo smentirei ricordando la molto positiva esperienza del rito direttissimo largamente  praticato. Le attuali indagini preliminari ricalcano l’istruzione. […] Abbiamo sotto gli occhi  (questa) patologia: una procedura perversa, aggressiva, chicaneuse, ostruisce le vie del giudizio: il colmo dell’abilità sta nell’impedirlo, finché la prescrizione inghiotta processo e reati».   12 A. De Caro, La relazione tra pubblico ministero e difensore, 5.     324 Donatella Curtotti   funzione cognitiva 13. Inoltre, le garanzie del difensore hanno bisogno di coordinarsi con i ruoli, le funzioni e le prerogative assegnati agli altri protagonisti delle  indagini, secondo una geometria difficilmente ricomponibile sul solo piano della  prassi operativa.   In buona sostanza, solo se il contraddittorio in dibattimento rimane la regola e  l’assunzione anticipata in fase investigativa continua a rappresentare l’eccezione, il  diritto di difesa troverà compiuta realizzazione. È utopica l’idea di garantire una solida ed autentica dialettica in presenza di una scarsa identità dell’imputazione 14, ancora in progressiva formazione 15, rimessa alle scelte del pubblico ministero che di  quella imputazione è il dominus. Ogni potenziamento delle posizioni difensive in  fase investigativa rischia di ottenere l’effetto contrario, minando ancor di più le  chances di partecipazione dell’imputato alla formazione del convincimento finale  del giudice. Simile soluzione legittimerebbe l’uso di materiale probatorio raccolto  con la collaborazione della difesa, che, di fatto, finirebbe per essere apparente e sterile perché priva di una effettiva parità con il pubblico ministero.   Ciò che appare indispensabile è piuttosto la tutela effettiva delle garanzie difensive già esistenti, le quali invece vengono erose quotidianamente, a dispetto  della loro previsione legislativa.   Nella successiva trattazione i profili appena evidenziati saranno messi in luce  partendo dalla mutazione genetica subita dalla fase investigativa e dalla posizione  del difensore, per passare all’esame degli istituti a maggiore “tasso” di garanzie  difensive, con la disamina delle decisioni della Corte di cassazione intervenute a  depauperarne il valore dialettico, finendo con l’individuazione delle caratteristiche soggettive e funzionali delle indagini preliminari che rendono difficile ogni  nuovo tentativo di rafforzamento dei diritti difensivi.   2. I diritti della difesa in un modello di indagini preliminari alla ricerca di  identità. Dal “peccato originale” ad oggi, passando per la disciplina  delle investigazioni difensive.   Solo nella “bozza” elaborata da Carnelutti e nell’impostazione di Cordero,  primo tentativo di modello alternativo al codice di procedura penale del 1930,                               13 Si ricordino le riflessioni di P. Ferrua, La prova nel processo penale, 4 s., secondo il quale l’ideale per il processo è che la componente cognitiva raggiunga il massimo grado, compatibilmente con le esigenza di ragionevole durata dell’accertamento. In particolare, per l’Autore,  un processo risulta “cognitivo” a tre condizioni. La prima attiene alla completezza dell’accertamento e dell’indagine; la seconda all’imparzialità del giudice; la terza alla regola di giudizio  che conclude l’accertamento.    14 Per dirla con G. Lozzi, Principi dell’oralità, 687.   15 Si ricordano, a tal proposito, le riflessioni di F. Carnelutti, Lezioni sul processo penale,   40; G. Foschini, L’istruzione sommaria, 1117.     L’esercizio del diritto di difesa nelle indagini preliminari 325   l’assetto dell’inchiesta preliminare di parte era realmente “puro” 16. In quanto fase  di preparazione, estranea al processo vero e proprio, non si poneva alcun problema di spendibilità delle conoscenze procurate, né per l’accusa né per la difesa.  Non erano previste norme a tutela della posizione debole dell’imputato. Entrambe  le parti avevano facoltà di prepararsi in vista del dibattimento. L’inchiesta di parte, insomma, risolveva «con eleganza ed appagava linearmente le esigenze della  difesa» 17.   Quando, con la riforma del 1988-’89, si opta per un modello di indagini preliminari incentrato sul fascicolo del pubblico ministero, le investigazioni della  difesa non vengono parametrate sulle nuove soluzioni normative, continuandosi a  concepire il ruolo del difensore come se la fase prodromica fosse rimasta quella  dell’accusatorio puro dei primi anni Sessanta. Si sa che il codice del 1989 nasce  da ideologie inconciliate e che il peccato d’origine dell’odierna crisi del sistema  processuale penale nasce proprio da qui.   Spuntano due norme sparute, asfittiche e, in buona sostanza, «fra di loro repugnanti» 18: gli artt. 358 c.p.p. e 38 disp. att. La prima norma elegge il pubblico ministero a garante anche della tutela degli interessi dell’indagato (pur senza prevedere sanzioni in caso di inadempimento, in ragione della sua discrezionalità operativa 19); la seconda concede alla difesa la possibilità di “prepararsi ad un dopo”  nonostante si costruisca un sistema in cui gli atti dell’accusa sono utilizzabili in  fase investigativa (ad esempio ai fini delle decisioni cautelari, o per la formulazione dell’imputazione), ma diventano in parte spendibili anche nel processo là  dove irripetibili.   Nei confronti di questi ultimi atti, dalla valenza quasi-istruttoria 20, il sistema  non poteva non postulare interventi difensivi. Ma, in una logica accusatoria in cui  era «chimerica l’idea della partita a carte scoperte» 21 nella fase preparatoria deputata alla sola costruzione dell’agire processuale, il ricorso al contraddittorio perfetto doveva essere ridotto al minimo (incidente probatorio, artt. 392 ss.; sequestro richiesto al pubblico ministero e rifiutato, art. 368; udienza di convalida dell’arresto o del fermo – art. 391 – dove il contraddittorio è “quasi-perfetto” vista la  possibilità di assenza del pubblico ministero).   I provvedimenti restrittivi della libertà personale sono emessi inaudita altera  parte ed il contraddittorio è differito (interrogatorio, art. 294; riesame, art. 309).   La forma più praticata è quella del contraddittorio c.d. “imperfetto” in cui la  garanzia difensiva è data dal fatto di dover compiere l’atto alla presenza del difensore. Quanto alle attività di polizia giudiziaria, si pensi a sommarie informazioni                               16 D. Siracusano, La polivalenza delle indagini preliminari, 7.  17 Più nello specifico, M. Nobili, Prove “a difesa”, 400.   18 M. Nobili, Prove “a difesa”, 401.  19 Cfr. F. Siracusano, La completezza delle indagini, 35.  20 F. Cordero, Procedura penale, 890.  21 F. Cordero, Procedura penale, 891.     326 Donatella Curtotti   (art. 350) con preavviso; perquisizioni (art. 352), sequestri (art. 356), apertura di  plichi autorizzata dal magistrato (artt. 353 e 356) ed accertamenti urgenti su luoghi, cose o persone ed eventuale sequestro (artt. 354 e 356), senza preavviso (art.  356). Circa le attività del pubblico ministero vengono in considerazione: interrogatorio (art. 64), individuazione e confronto cui deve partecipare l’indagato; ispezioni (art. 244), con avviso almeno ventiquattro ore prima dell’atto ovvero senza  ritardo e comunque tempestivamente in caso di assoluta urgenza, o addirittura  omesso in caso di ispezioni con elevato rischio di alterazione delle tracce (art.  364); perquisizioni (art. 247) e sequestri (art. 253), senza preavviso (art. 365); accertamenti tecnici non ripetibili (art. 360) con preavviso «senza ritardo».   La posizione diseguale delle due parti contrapposte appare netta. Il pubblico  ministero opera, il difensore guarda ed ascolta, potendo presentare «richieste, osservazioni e riserve delle quali è fatta menzione nel verbale» (art. 365 commi 2 e  3, art. 364 comma 7). Ma è riconosciuta al difensore la verifica dei verbali relativi  agli atti cui ha diritto di assistere, mediante accesso, disamina e copia nei cinque  giorni successivi al deposito, che deve avvenire entro tre giorni dal compimento  dell’atto stesso (quando sia stato dato l’avviso preventivo) ovvero dalla notifica  dell’avvenuto deposito. Rimane comunque salva la possibilità di un ritardo di deposito, disposto dal pubblico ministero con decreto motivato, per gravi motivi.   Subito dopo l’avviso di compimento dell’atto, cade il segreto investigativo e il  pubblico ministero è tenuto ad informare indagato e persona offesa del fatto addebitato, inclusi tempo e luogo nonché nomen iuris (art. 369). In mancanza di atti  garantiti, il segreto investigativo perdura 22 (compreso il caso di ricognizioni ex  art. 361).   Nel corso delle indagini, i difensori hanno facoltà di presentare memorie e richieste scritte (art. 367). Ma il pubblico ministero non è tenuto a rispondere.   A parte le disfunzioni patologiche delle scelte discrezionali del pubblico ministero, come quelle sul tipo di registro nel quale iscrivere la notitia criminis o sulla  aspecificità della notizia di reato, l’opzione del codice del 1989 era quella di affidare la gestione delle indagini al pubblico ministero, tenuto a sciogliere l’alternativa sull’eventuale azione (art. 326). Si metteva in conto una menomazione dei  diritti della difesa in presenza di provvedimenti assunti sulla base di atti di esclusiva pertinenza del pubblico ministero secondo la concezione relativistica della  prova 23.   La vera “frattura” 24 del modello accusatorio giunge nel 1992 25. Non c’è bisogno di soffermarsi a lungo sulla stagione di riforme che hanno reso vano il prin                             22 «La diade sistema accusatorio-segretezza non cela una contradictio in terminis quando si   ha riguardo alla fase investigativa», a condizione che l’attività segreta di parte rimanga tendenzialmente inutilizzabile in giudizio. Cfr. S. Ciampi, L’informazione dell’indagato, 24.   23 Per tutti, M.L. Busetto, Il contraddittorio inquinato, 190 s.   24 Così E. Amodio, Come eravamo. Il ruolo dei giuristi nella elaborazione del codice, 3.  25 P. Ferrua, Declino del contraddittorio e garantismo reattivo, 429.      L’esercizio del diritto di difesa nelle indagini preliminari 327   cipio di separazione funzionale tra le fasi 26, a partire dalle note sentenze della  Corte costituzionale che, dichiarando illegittimi gli artt. 500, 513 e 195 comma 4 27,  hanno statuito il principio di non dispersione della prova, funzionale al recupero  degli atti d’indagine del pubblico ministero. Recupero, questo, coltivato anche dal  legislatore attraverso il d.l. 8.6.1992, n. 306 28, dal quale ha provato a discostarsi  la legge 7.8.1997, n. 267, riappropriandosi se pur in parte dei principi accusatori;  la regressione inquisitoria si è infine consumata, poco dopo l’ennesima riforma  dell’art. 513, con la sentenza costituzionale n. 361/1998.   Negli stessi anni, nell’ottica del rafforzamento delle potenzialità probatorie  delle indagini preliminari e della rivisitazione del ruolo della difesa dell’imputato,  intervengono modifiche legislative che, da un lato, ampliano progressivamente il  perimetro operativo dell’incidente probatorio (leggi 15.2.1996, n. 66; 7.8.1997,  n. 267; 3.8.1998, n. 269) e, dall’altro, irrobustiscono la posizione difensiva dell’indagato, tanto in sede di misure cautelari (legge 8.8.1995, n. 332) quanto di  avviso di conclusione delle indagini preliminari (art. 415-bis, introdotto dalla legge  16.12.1999, n. 479 29). Non c’è dubbio che le modifiche assicurino più efficacemente il diritto di difesa, attraverso una maggiore sensibilizzazione del giudice e  del pubblico ministero verso gli atti a contenuto difensivo e tramite un’anticipazione della conoscibilità degli atti raccolti dal pubblico ministero 30. Ma tali modifiche non s’incentrano sugli autonomi poteri d’indagine della difesa. Nel caso  dell’art. 415-bis, ad esempio, prediligono il c.d. principio di canalizzazione, intervenendo sulle indagini del pubblico ministero, a cui si chiede maggiore completezza attraverso le sollecitazioni della difesa 31.   L’intervento normativo finisce così per trasformare il modello di investigazione da mero strumento per le determinazioni di cui all’art. 326 (coerente con il  principio di separazione delle fasi) ad un’indagine completa 32, in cui assume ca                             26 Per un puntuale excursus storico, N. Galantini, Giusto processo e garanzia costituzionale  del contraddittorio, 1 s.   27 Si tratta, come noto, rispettivamente delle sentenze, C. cost., 18.5.1992, n. 255; C. cost.,  18.5.1992, n. 254; C. cost., 22.1.1992, n. 24.   28 Poi convertito con modificazioni dalla legge 7.8.1992, n. 356.  29 Per tutti, T. Bene, L’avviso di conclusione delle indagini, 1 s.  30 «L’introduzione dell’avviso de quo determina un’anticipazione dell’esame del materiale   raccolto dal P.M. da parte della difesa al fine di colmare quello spazio che si è venuto a creare  in questa fase di raccolta del materiale investigativo da parte dell’organo dell’accusa rispetto  all’estrinsecazione del diritto di difesa, diritto che, per inciso, appare piuttosto compresso da un  ristrettissimo spatium deliberandi concesso all’indagato»: P. Ricciardi, La tutela del contraddittorio, 396.   31 Le richieste del difensore possono «fungere da contrappeso agli abusi omissivi del p.m.»,  per E.M. Catalano, L’abuso del processo, 180.   32 Il principio di completezza delle indagini, ripetutamente affermato dalla Corte costituzionale (C. cost., 12.10.1990, n. 445, C. cost., 15.2.1991, n. 88), ha trovato progressivamente riscontro nel tessuto normativo, a partire dall’art. 421-bis (legge n. 479/1999), che espressamente lo evoca. Per maggiori dettagli, F. Cassibba, Investigazioni ed indagini preliminari, 525.     328 Donatella Curtotti   rattere essenziale anche il patrimonio di conoscenze del difensore. Non a caso, c’è  chi ha faticato ad individuare nella novella una coerenza con le logiche accusatorie, fino ad immaginare una «metastasi istruttoria» 33.   In questo variegato contesto normativo, teso a raddrizzare la svolta involutiva  degli anni Novanta ma disorientato rispetto alle soluzioni percorribili, prova a dare una definitiva risposta la modifica dell’art. 111 Cost. con il rafforzamento di  principi già esistenti e di garanzie già codificate, come la parità delle parti, la terzietà e l’imparzialità del giudice ed il contraddittorio; il giusto processo viene  rappresentato come condizione di legittimità della funzione giurisdizionale.   Per ciò che interessa maggiormente in questa sede, va sottolineata la costituzionalizzazione, al quarto comma, del diritto al confronto nella forma di un contraddittorio specifico e, nel quinto comma, dell’inutilizzabilità fisiologica delle  prove assunte al di fuori di un confronto dialogico a tutela della separazione funzionale tra le fasi, attraverso la previsione di ipotesi tassative in cui la prova può  essere acquisita in forza di un contraddittorio implicito ovvero in assenza dello  stesso, se oggettivamente impossibile o inquinato. Viene così ad affermarsi l’assetto del contraddittorio come espressione di un diritto di difesa attivo nella  fase di assunzione della prova e non piegato a nessuna forma di intervento, circoscritto nei tempi e passivo nei modi, ad atti unilaterali dell’autorità. Come è stato sottolineato, «[a]lla configurazione di un contraddittorio imperfetto, inteso come mero apporto tecnico di attuazione del diritto di difesa, si contrappone la forma compiuta davanti ad un giudice» 34.    Anche una manovra così lucida e lineare, destinata a focalizzare il processo  penale sul dibattimento e sulle sue garanzie gnoseologiche (conclusasi con  l’emanazione della legge 1.3.2001, n. 63), non mette chiarezza sulle scelte ideologiche sottese al nuovo modello processuale, facendo addirittura parlare qualcuno di schizofrenia legislativa 35.   A pochi mesi dal varo della legge costituzionale 23.11.1999, n. 2, il parlamento, con legge 7.12.2000, n. 397 36, sceglie di concentrarsi sulla fase delle indagini  preliminari rafforzando significativamente i poteri investigativi del difensore,  quasi a volerli uniformare a quelli della pubblica accusa 37. La finalità delle investigazioni difensive è identificata dall’art. 327-bis con la ricerca e l’individuazione degli elementi di prova a favore del proprio assistito 38. Tra i soggetti che                               33 F. Cordero, Procedura penale, 807.  34 N. Galantini, Giusto processo, 4. V., altresì, C. cost., 7.6.2010, n. 205 (ord.).   35 R.E. Kostoris, Udienza preliminare e giudizio abbreviato, 51.   36 Tra i primi commenti, L. Parlato, Le nuove disposizioni; N. Triggiani, Le investigazioni   difensive.  37 Una compiuta disamina si deve a S. Lorusso, Investigazioni difensive, 477 s. Da ultimo,   L. Suraci, Le indagini difensive.   38 Trattasi di una finalità di tipo “privato” compiuta da un libero professionista al quale   l’art. 50 del Codice deontologico forense pone il limite di non introdurre nel processo prove  che sa essere false, a pena di un’incriminazione per il delitto di favoreggiamento personale (art.     L’esercizio del diritto di difesa nelle indagini preliminari 329   affiancano il difensore (che è il titolare del potere investigativo) la normativa contempla «un piccolo plotone» 39: il sostituto, l’investigatore privato autorizzato, i  consulenti tecnici. Tra le attività, “tipiche” sono l’intervista difensiva (art. 391bis) di possibili testimoni e indagati in procedimenti connessi o collegati, nella  triplice forma del colloquio non documentato, dell’assunzione di informazioni  da verbalizzare e del rilascio di una dichiarazione scritta; la richiesta di documenti alla pubblica amministrazione (art. 391-quater); l’accesso ai luoghi (artt.  391-sexies e 391-septies); gli accertamenti tecnici non ripetibili (art. 391decies); la consulenza tecnica privata fuori dai casi di perizia (art. 233). Le investigazioni atipiche spettano invece di regola al solo investigatore privato.   L’utilizzo di tali atti è garantito in fase di indagini preliminari e di udienza preliminare dall’art. 391-octies attraverso la creazione del fascicolo del difensore  che, evitando la canalizzazione attraverso le conoscenze del pubblico ministero,  consente direttamente al giudice per le indagini preliminari e al giudice dell’udienza preliminare di entrare a contatto con gli elementi di prova che il difensore ha scelto di inserire nel “suo” fascicolo (depositato presso l’ufficio del giudice), in sede di adozione di una decisione per la quale non è previsto l’intervento  della difesa. In fase dibattimentale, seguendo lo stesso regime del fascicolo  dell’accusa, tali atti possono essere usati a norma degli artt. 500, 512 e 513 o, se a  carattere irripetibile, inseriti direttamente nel fascicolo di cui all’art. 431 (art. 391decies).    Il fondamento dell’investigazione difensiva penale è stato individuato da tempo nel diritto di difesa, riconosciuto dalla Carta costituzionale come inviolabile in  ogni stato e grado del procedimento (art. 24 comma 2). Dopo la legge costituzionale n. 2/1999, non c’è dubbio che il diritto di difendersi sin dalle indagini preliminari sia espressa attuazione anche del principio di parità delle parti (art. 111  comma 2) 40 e del diritto di «disporre del tempo e delle condizioni necessarie per  preparare la […] difesa» (art. 111 comma 3).   Per i più, l’istituto delle investigazioni difensive è funzionale alla corretta attuazione del sistema processuale di tipo accusatorio. Occorre «permettere ai difensori delle parti private di ricercare le fonti, di acquisire gli elementi di prova e                              378 c.p.) o per altri reati specifici. Le investigazioni difensive rappresentano un diritto all’interno dei rapporti con l’autorità giudiziaria, ma sono senza dubbio un dovere nei rapporti con il  cliente, soprattutto in considerazione di quanto si è già ricordato in apertura, ossia dell’anticipazione in fase di indagini preliminari delle attività probatorie più salienti per l’accertamento  del fatto di reato. Sul “dovere”, le Regole di comportamento del penalista nelle investigazioni  difensive (approvate nel 2001 e modificate nel 2007) chiariscono che viola i propri doveri quel  difensore che non si pone il problema della necessità di un’attività di indagine e non la segnala  al cliente, sia egli indagato o persona offesa (art. 3), pur rimanendo nel diritto del cliente non  aderire alle proposte strategiche del difensore.    39 In questi termini M. Nobili, Giusto processo e indagini difensive, 13.   40 «L’art. 111, 2° comma, Cost., postulando una parità delle armi nel contraddittorio,   esige norme che regolino l’iniziativa paraistruttoria del difensore»: F. Cordero, Procedura  penale, 904.      330 Donatella Curtotti   di presentarli al giudice» 41. Esiste, dunque, un filo comune che lega le novelle  d’inizio secolo. La legge sulle indagini difensive s’innesta sul filone garantista  nell’ottica del processo accusatorio perseguito dall’art. 111 Cost. 42, come compiuta realizzazione normativa dell’iniziativa paraistruttoria del difensore 43, secondo il principio di parità delle armi ed in previsione del contraddittorio dibattimentale.   Per altri, invece, la legge sulle investigazioni difensive mostra di seguire una  tendenza contraria a quella perseguita dalla riforma costituzionale del 1999, riportando al centro del procedimento la fase investigativa ed incrementando la possibilità di assumervi prove 44, in spregio ai principi del giusto processo 45.   Quale che sia l’orientamento preferito, e al di là delle disfunzioni operative  delle singole norme (affrontate infra, 7), sussistono alcune linee di tendenza indiscutibili.   Innanzitutto si sta assistendo ad un lento e progressivo arretramento delle dinamiche del procedimento probatorio, che calamita a sé ogni correttivo atto a  riequilibrare in tale fase la posizione delle parti dando nuovo sostegno ai diritti  della difesa dell’indagato ed assegnando al giudice il ruolo di arbitro della contesa  probatoria secondo la nota triade dialettica.   In secondo luogo, la previsione delle investigazioni del difensore ha modificato le finalità cui tendono le indagini preliminari. In presenza di un solo attore  sulla scena investigativa, il pubblico ministero, l’art. 326 riusciva a conservare la  sua ratio originaria, vale a dire quella di tendere alle determinazioni inerenti l’esercizio dell’azione penale, senza sconfinare in un’anticipazione della raccolta di tutto  il materiale probatorio utile ai fini dell’accertamento. L’art. 358, in quest’ottica, imponeva al pubblico ministero di svolgere il ruolo di garante dell’esatta osservanza  della legge a tutela anche della posizione dell’indagato, senza forme anomale e pericolose di sostituzione alla figura e agli interessi dell’indagato stesso. L’acquisizione degli elementi a favore diventava funzionale alle scelte in merito all’esercizio o meno dell’azione penale.                               41 Così P. Tonini, Manuale di procedura penale, 617; S. Lorusso, Investigazioni difensive,  484 s.   42 L. Filippi, Premessa, XVII; S. Lorusso, Investigazioni difensive, 484.   43 F. Cordero, Procedura penale, 904.  44 Per V. Santoro, L’anomalia degli accertamenti tecnici irripetibili, 78, «[s]i fa fatica a   comprendere come mai siano state frustrate le aspettative di quanti confidavano in un’efficace  e netta accentuazione dei moduli accusatori, ripensando l’intero meccanismo di recupero e impiego probatorio degli elementi acquisiti nell’indagine-investigazione preliminare e ripristinando con forza il principio della concentrazione delle prove nel dibattimento pubblico e orale  […] [ed invece] l’intero intervento normativo si è mosso sullo sfondo del complesso dei poteri  assegnati alla pubblica accusa e con affrettata manovra di novazione soggettiva se ne è incardinata la titolarità anche in capo ai difensori». Analogamente E. Aprile, P. Silvestri, Strumenti  per la formazione della prova penale, 330; M. Nobili, Giusto processo e indagini difensive, 12.   45 A.A. Sammarco, Tempo e condizioni, 525.     L’esercizio del diritto di difesa nelle indagini preliminari 331   Con la creazione di un’indagine difensiva parallela, l’art. 358 – già privo di un  forte ascendente – viene definitivamente dimenticato dagli organi di accusa. E  l’art. 326 assegna alle indagini del pubblico ministero il fine di fare da contrappeso al potere investigativo del difensore, in una “gara” bulimica alla ricerca del  materiale probatorio. Non a caso, è la stessa giurisprudenza di legittimità in tema  di completezza delle indagini degli organi pubblici a rammentare che «il mancato  svolgimento da parte del pubblico ministero di attività di indagine a favore  dell’indagato (art. 358) non ha rilievo processuale alcuno e non determina alcuna  nullità», sottolineando come l’inattività della pubblica accusa possa essere sopperita proprio dallo svolgimento delle attività di investigazione difensiva previste  dall’art. 391-bis ss. 46.   La terza considerazione poggia sull’incontestabile differenza tra investigazioni  pubbliche e private, tanto da rendere utopistico ogni loro tentativo di identificazione. Il principio di libertà investigativa (art. 327-bis) così come i caratteri di facoltatività, monodirezionalità, frammentarietà e territorialità, fanno del difensore  e delle sue indagini qualcosa di assai diverso e di molto meno efficace rispetto alle indagini del pubblico ministero. Solo a titolo riassuntivo 47, si ricordi che il difensore non persegue un interesse pubblico e, pertanto, ha un dovere di correttezza ma non ha l’obbligo di ricercare e di presentare al giudice gli elementi sfavorevoli al proprio assistito. Collabora all’accertamento della verità limitandosi a presentare elementi a favore del cliente. Rimane libero di valutare se un elemento di  prova è favorevole rispetto alla richiesta che intende rivolgere al giudice 48.   In ragione della sua posizione privatistica, il difensore non gode di poteri  coercitivi su cose e persone. Non può disporre perquisizioni e sequestri probatori, né alterare lo stato delle cose e dei luoghi; gli è precluso l’accesso a luoghi privati senza l’autorizzazione di chi ne ha la disponibilità o del giudice e, ove intenda compiere accertamenti tecnici irripetibili, deve necessariamente comunicare al  pubblico ministero la sua intenzione e renderlo partecipe dell’atto.   L’ultima riflessione è di ordine pratico. Per un verso, i diritti investigativi concessi al difensore sono legati ai comportamenti, alle scelte e alle strategie del  pubblico ministero. Nessuna azione investigativa può essere intrapresa senza che  il difensore abbia conoscenza dell’esistenza del procedimento penale e, pertanto,  tale attivazione finisce per dipendere dal momento in cui il pubblico ministero  sceglie di compiere un atto garantito o di adottare un provvedimento cautelare.  Per altro verso, non c’è dubbio che le investigazioni difensive devono la loro  maggiore o minore efficienza alla disponibilità economica dell’indagato.                                46 Cass., Sez. III, 23.6.2010, C., in Cass. pen., 2011, 3108 s.   47 Per gli approfondimenti si veda infra, 6.  48 P. Tonini, Manuale di procedura penale, 635.     332 Donatella Curtotti   3. La tutela “multilivello”: il graduale potenziamento delle garanzie informative.   Il potenziamento delle prerogative difensive in fase investigativa passa attraverso le modifiche volte a garantire maggiore informazione alla persona sottoposta alle indagini, sul presupposto che solo dalla consapevolezza dei propri diritti  può scaturirne l’effettività.   Il tema è complesso per il difficile bilanciamento su cui poggia: segretezza investigativa, da un lato, e conoscenza difensiva, dall’altro; il bisogno di non vanificare l’azione investigativa e il diritto dell’indagato di essere effettivamente informato.    Com’è stato giustamente ribadito di recente, la conoscenza in fase investigativa ha tre campi di azione: elementi essenziali della notizia di reato, contenuto  dei diritti difensivi, elementi di prova a carico dell’indagato 49.   Con la modifica dell’art. 369-bis 50, si attua un primo e timido tentativo di colmare la precaria consapevolezza sul piano tecnico che ha caratterizzato l’indagato  privo del difensore di fiducia, assicurando all’interessato il diritto di conoscere le  sue facoltà di difesa, oltre che di avere una superficiale cognizione della notitia  criminis – mediante l’obbligo dell’informazione di garanzia – concernente le  norme di legge violate, la data e il luogo del fatto e l’invito a nominare un difensore di fiducia (art. 369). In entrambi i casi, tuttavia, l’impulso deriva da una scelta del pubblico ministero.    Relativamente all’accesso al registro delle notizie di reato, si ricordi come la  versione originaria dell’art. 335 vietasse la comunicazione delle iscrizioni; attualmente, invece, la norma consente (salvo eccezioni per i reati più gravi) all’indagato di conoscere (su richiesta) eventuali iscrizioni a proprio carico. L’informazione ricevuta per tali vie è molto scarna, permettendo di apprendere solamente l’an dell’iscrizione e – tramite il richiamo alle norme violate – la provvisoria qualificazione giuridica del fatto; quindi, si realizza solo una limitata trasparenza sui contenuti del procedimento. A prescindere dalla segretezza ex lege per i  reati più gravi o da quella eventualmente opposta dal pubblico ministero, va rilevato come il sistema informativo previsto dall’art. 335 in favore dell’indagato non  includa le sue facoltà difensive.   In questo quadro normativo, s’inserisce la forte spinta riformatrice proveniente  dall’Unione Europea per mezzo delle sue direttive, in un sistema c.d. «multilivello» 51 di tutela dei diritti 52.                               49 R. Puglisi, Le nuove garanzie informative, 84.  50 Introdotto dalla legge 6.3.2001, n. 60. Se ne veda un’analisi in F. Alonzi, L’art. 369 bis   c.p.p., 854.  51 I. Izzo, Spazio europeo di giustizia e cooperazione giudiziaria, 313 ss.   52 Delle difficoltà di un sistema di tutela di tal fatta, la dottrina parla da tempo. Le tecniche     L’esercizio del diritto di difesa nelle indagini preliminari 333   È noto a tutti il rafforzamento dei diritti procedurali di indagati o imputati nei  procedimenti penali perseguito in Europa al fine di creare uno «statuto europeo  delle garanzie difensive» 53. È un rafforzamento nato per «stimolare la fiducia  degli Stati membri nei rispettivi sistemi di giustizia penale, per giungere ad un reciproco riconoscimento delle decisioni in materia penale e ad un’effettiva cooperazione giudiziaria nell’Unione col fine ultimo di mantenere e sviluppare uno spazio di libertà, sicurezza e giustizia» 54, per avvicinare le procedure garantiste dei  singoli ordinamenti e produrre maggiore fiducia tra i Paesi membri favorendo lo  scambio di informazioni, la circolazione di persone e prove e riducendo, di conseguenza, l’esigenza di controlli sulle relative procedure 55.   Ebbene, uno degli interventi legislativi di adeguamento alle direttive europee è  quello legato alla direttiva 2012/13/UE, sul «diritto all’informazione, delle persone indagate o imputate, sui diritti di cui godono nel procedimento penale e  sull’accusa elevata a loro carico», attuata con d.lgs. 1.9.2014, n. 101, che innalza  il livello di garanzie minime d’informazione, a partire dagli artt. 369 (cui aggiunge il comma 1-bis per garantire la conoscibilità dell’iscrizione al registro delle notizie di reato, ad opera del pubblico ministero e nei limiti del comma 3 dell’art.  335) e 369-bis (del quale modifica il comma 1 anticipando il dies ad quem  dell’informazione all’avviso di cui all’art. 415-bis) per poi incidere marcatamente  sui diritti informativi nel procedimento cautelare (sui quali v. Vol. IV) nonché  nell’ambito dell’arresto e del fermo (v. Cap. II, 17 s.).   Quanto all’informazione sui contenuti della notitia criminis, l’art. 6 della direttiva 2012/13/UE ha ad oggetto le “informazioni sul reato” ed esige al riguardo che  vengano forniti all’interessato «tutti i dettagli necessari al fine di garantire l’equità  del processo e l’esercizio effettivo dei diritti di difesa». Non più, quindi, la mera  indicazione delle norme violate con gli estremi della data e del luogo, bensì  una «descrizione dei fatti, compresi, se noti, l’ora e il luogo, relativi al reato che  le persone sono sospettate o accusate di aver commesso e la possibile qualificazione giuridica del fatto» (Considerando n. 28).                               di normazione divergono tra UE e Stato membro (R.E. Kostoris, Diritto europeo e giustizia  penale, 39), per il fine diverso cui tendono: il legislatore sovranazionale mira a omologare lo  standard di garanzia dei diritti individuali, imponendo agli Stati il riconoscimento di regole  comuni e minime, ma non può sostituirsi agli Stati stessi cui tocca il compito di amministrare  la giustizia nel rispetto dei principi fondanti il proprio ordinamento giuridico, delle peculiarità  del proprio sistema processuale, delle proprie tradizioni (A. Gaito, L’adattamento del diritto  interno alle fonti europee, 26). Ma il rischio della sovrapposizione tra i due livelli di tutela è  molto alto, così come il pericolo del mancato rispetto degli obblighi di adeguamento. Il che è  ancora più vero nelle prime fasi di questo percorso “a tappe” (M. Pedrazzi, La strategia  dell’Unione europea, 522) che intende vincolare in modo progressivo gli Stati a dotarsi di  omologhi meccanismi di protezione dei diritti dell’imputato.   53 Così F. Siracusano, Una lenta progressione, 77.   54 Così, il Considerando n. 1, direttiva 2010/64/UE.   55 F. Siracusano, Una lenta progressione, 77.     334 Donatella Curtotti   L’art. 4 della direttiva parla di un “diritto di accesso alla documentazione di  indagine” specificando che tale prerogativa riguarda «i documenti relativi al caso  specifico, che sono essenziali per impugnare la legittimità dell’arresto o della detenzione»; e precisa altresì che occorre garantire «l’accesso almeno a tutto il materiale probatorio in possesso delle autorità competenti, sia esso a favore o contro  l’imputato o l’indagato». A corredo della norma sta quanto precisato dal combinato dei Considerando nn. 30 e 31, in virtù dei quali la disponibilità degli atti (da  assicurarsi al più tardi prima della verifica giurisdizionale di legittimità della restrizione) dovrebbe riguardare «qualsiasi documento e, se del caso, fotografia e  registrazione audio e video» utile a difendersi. L’art. 7 § 4, prevede una deroga in  favore della segretezza, «purché ciò non pregiudichi il diritto a un processo  equo», in caso di particolari motivi dettati da «una grave minaccia per la vita o  per i diritti fondamentali di un’altra persona o se […] è strettamente necessario  per la salvaguardia di interessi pubblici importanti, come in casi in cui l’accesso  possa mettere a repentaglio le indagini in corso, o qualora possa minacciare gravemente la sicurezza interna dello Stato».   Merita condivisione chi sottolinea al riguardo che «appaiono solo in parte riproposte le logiche di rimettere completamente nelle mani dell’autorità giudiziaria  la modulazione della trasparenza investigativa», parlando di una “proporzionalità” della secretazione; proporzionalità che, comunque, il d.lgs. n. 101/2014 non  recepisce continuando a lasciare il pubblico ministero libero di scegliere quali atti  allegare alla richiesta de libertate, resistendo alla «logica comunitaria che propende verso il principio di trasparenza in nome del diritto di difesa» 56.   4. La garanzia linguistica in fase investigativa.   Sempre nel solco dei provvedimenti di matrice europea atti ad incidere significativamente sulla posizione difensiva dell’indagato, si colloca la prima direttiva cui il legislatore italiano ha dato attuazione – la direttiva 2010/64/UE sul diritto all’interprete e alla traduzione nei procedimenti penali – attraverso il d.lgs.  4.3.2014, n. 32 57.   La direttiva ha inteso riconfermare il legame funzionale che c’è tra il diritto  all’interprete/traduttore e l’equità del procedimento penale; ha individuato nella  adeguatezza e nella gratuità i due connotati che garantiscono l’effettività del dirit                             56 R. Puglisi, Le nuove garanzie informative, 92.   57 Si permetta di rinviare al commento di D. Curtotti, La normativa in tema di assistenza   linguistica, 115. Sulla direttiva 2010/64/UE, a livello nazionale, si vedano le riflessioni di C.  Amalfitano, Unione europea, 83 s.; G. Biondi, La tutela processuale dell’imputato alloglotta,  2422 s.; M. Gialuz, Novità sovranazionali, 9 s.; Id., Il diritto all’assistenza linguistica, 1193  ss.; T. Rafaraci, Il diritto di difesa nelle procedure di cooperazione giudiziaria, 124 ss.; S. Sau,  Le garanzie linguistiche, 82 s.      L’esercizio del diritto di difesa nelle indagini preliminari 335   to; ha elaborato le misure atte a perseguire i due requisiti, prestando particolare  attenzione a quegli aspetti sui quali la giurisprudenza dei singoli Stati è stata miope; ha stigmatizzato definitivamente la distinzione tra interpretariato e traduzione,  garantendo l’assistenza linguistica sia per gli atti orali che scritti; ha richiesto una  maggiore proceduralizzazione della tutela, sottraendo alla discrezionalità degli  operatori la scelta in ordine all’onere della prova della sussistenza del presupposto soggettivo (non conoscenza della lingua del processo), ai tempi di attivazione,  ai controlli. Prendendo atto delle difficoltà concrete che il riconoscimento della  garanzia linguistica pone in termini di costi e ritardi processuali, data la mole di  atti traducibili, l’atto normativo ha elaborato soluzioni alternative di buon senso  come la traduzione parziale e l’interpretazione orale sostitutiva. Essa ha infine  imposto la qualità della prestazione e la sua verifica.   Il legislatore italiano è intervenuto modificando il codice di rito negli artt. 104  e 143, le sue disposizioni di attuazione negli artt. 67 comma 2 e 68 comma 1,  nonché il testo unico in materia di spese di giustizia nell’art. 5 lett. d.   Per ciò che concerne la presente trattazione, la novella ha sicuramente migliorato i livelli di conoscibilità degli atti per gli indagati non italoglotti. Non ci sono  mai stati dubbi, infatti, sull’estensione dell’assistenza linguistica anche alla persona sottoposta alle indagini, vuoi per effetto dell’art. 61, vuoi per il richiamo che il  pregresso comma 3 dell’art. 143 faceva (e fa nell’attuale comma 5) al «giudice,  pubblico ministero e ufficiale di polizia giudiziaria», la cui conoscenza dell’idioma da interpretare non può pregiudicare l’applicazione della garanzia linguistica.  La direttiva 2010/64/UE conferma, in molteplici punti, tale impostazione richiamando sempre la legittimazione soggettiva di “imputati od indagati” e prevedendo al § 2 dell’art. 1 che «il diritto di cui al paragrafo 1 si applica alle persone che  siano messe a conoscenza dalle autorità competenti di uno Stato membro, mediante notifica ufficiale o in altro modo, di essere indagate o imputate per un reato, fino alla conclusione del procedimento, vale a dire fino alla decisione definitiva che stabilisce se abbiano commesso il reato, inclusi, se del caso, l’irrogazione  della pena e l’esaurimento delle istanze in corso». Il che, nel silenzio dell’art. 143  così come modificato dal decreto legislativo in esame, chiarisce definitivamente  anche l’estensione della tutela linguistica al procedimento di esecuzione, di sorveglianza e di prevenzione 58.   Molti più problemi continua a destare 59, nonostante le precisazioni della direttiva, l’individuazione del soggetto su cui grava l’onere di dimostrare l’esistenza  del presupposto soggettivo. La direttiva è chiara: «Gli Stati membri assicurano                               58 Per dovere di completezza, si precisa che la più recente giurisprudenza ha ritenuto sussistente l’obbligo di traduzione dell’ordine di esecuzione. Così, per tutti, Cass., Sez. I, 6.5.2010,  Montsar, CED, 2010/247212.   59 Si ricordi come la giurisprudenza italiana sia stata sempre molto restia a riconoscere in  capo all’autorità giudiziaria l’onere della prova della non conoscenza dell’italiano, preferendo  addebitarlo all’imputato. Da ultimo, Cass., Sez. III, 5.6.2015, B., CED, 2015/265185; si veda  altresì Cass., Sez. Un., 31.5.2000, Jakani, CED, 2000/216258.     336 Donatella Curtotti   la messa a disposizione di procedure o meccanismi allo scopo di accertare se gli  indagati o gli imputati parlano e comprendono la lingua del procedimento penale  e se hanno bisogno dell’assistenza dell’interprete» (art. 2 § 4). Dal canto suo, il  comma 4 dell’art. 143 traduce la direttiva nei seguenti termini: «L’accertamento  sulla conoscenza della lingua italiana è compiuto dalla autorità giudiziaria. La conoscenza della lingua italiana è presunta fino a prova contraria per chi sia cittadino italiano».   La trasposizione interna pare parzialmente conforme a quanto richiesto dalla  direttiva 60. L’accertamento della competenza linguistica va compiuto dall’autorità giudiziaria (giudice, pubblico ministero, polizia giudiziaria) 61. Manca, però, la previsione di un meccanismo (cui la direttiva fa espresso richiamo) che individui il momento nel quale la verifica deve essere compiuta ed il livello della  difficoltà linguistica atto a far insorgere il diritto all’assistenza. In entrambi i casi,  riteniamo, il parametro non può che essere individuato nella ratio dell’assistenza  linguistica, riconosciuta al fine di dare effettività al diritto di difesa e assicurare  equità del procedimento. Tradotto in termini concreti, l’autorità dovrà procedere  all’accertamento del grado di conoscenza della lingua nel primo momento in cui  si accorga delle difficoltà al riguardo della persona indagata, per poi procedere alla nomina dell’interprete o alla traduzione dell’atto.   La novità più rilevante contenuta nella direttiva 2010/64/UE è senza dubbio  l’estensione del diritto all’assistenza gratuita di un interprete ai colloqui con il difensore; diritto da sempre negato dalla giurisprudenza di Strasburgo e dalla stessa  Corte di cassazione. La Corte costituzionale, nel 2007, aveva ammesso l’ausilio  gratuito dell’interprete nelle sole ipotesi in cui l’imputato godesse del patrocinio a  spese dello Stato 62.   Per la direttiva 2010/64/UE, l’assistenza linguistica nelle «comunicazioni tra indagati e imputati e il loro avvocato» dovrebbe avere la finalità di consentire a costoro di «spiegare al loro avvocato la loro versione dei fatti, segnalare eventuali dichiarazioni con cui sono in disaccordo e mettere il loro avvocato a conoscenza di eventuali circostanze da far valere a loro difesa» (Considerando n. 19). Traducendo tale  scopo in prescrizione normativa, l’art. 2 § 2 della direttiva declina la tutela nell’im                             60 «Si inverte, allora, un risalente principio in materia, che impone all’imputato/indagato   l’onere di provare la sua insufficiente conoscenza della lingua ufficiale del procedimento penale», afferma giustamente A. Iermano, Verso comuni regole processuali europee, 343.    61 Il tema dell’onere della prova della mancata conoscenza linguistica dell’imputato è ancora  controverso in Italia. In Europa, l’orientamento è opposto. V. C. eur., 24.9.2002, Cuscani c. Regno Unito, nella quale i giudici dichiarano che, in ultima analisi, il guardiano dell’equità del procedimento è il giudice investito della causa, che aveva senza dubbio valutato le oggettive difficoltà che l’assenza di un interprete poteva comportare per il ricorrente. Osservano, inoltre, che secondo il parere delle giurisdizioni nazionali, in circostanze come quelle della fattispecie, i giudici  devono far prova di “attenzione scrupolosa” quando valutano gli interessi dell’imputato.   62 C. cost., 6.7.2007 n. 254. Si vedano anche, seppur in relazione all’interprete nominato dal  giudice, C. cost., 22.7.1999, n. 341; C. cost., 19.1.1993, n. 10.     L’esercizio del diritto di difesa nelle indagini preliminari 337   pegno degli Stati ad «assicurare, ove necessario al fine di tutelare l’equità del procedimento, che l’interpretazione sia disponibile per le comunicazioni tra indagati e  imputati e il loro difensore, direttamente correlate a qualsiasi interrogatorio o audizione durante il procedimento o alla presentazione di un ricorso o di un’altra istanza».   La norma offre un contenuto prescrittivo “misto”, dotato di una valenza programmatica lì dove aggancia la tutela linguistica al principio di equità e al diritto  di difesa e, al contempo, di una descrizione apparentemente dettagliata in merito  alle modalità di attuazione della garanzia (comunicazioni legate all’interrogatorio,  audizioni, presentazione di istanze o ricorsi), anche se, poi, in fondo, rimane vaga  ed elastica nella traduzione in fattispecie procedurali (non potendo prevedere tassativamente le ipotesi da tutelare). Tutto ciò va inteso come invito al legislatore a  circoscrivere la garanzie della tutela linguistica alla preparazione di quei soli atti  processuali che rivestano carattere fondamentale.   Il compito del legislatore italiano era di perimetrare ragionevolmente il diritto in  questione (impossibile da estendersi a tutti i colloqui con il difensore) individuando  alcuni momenti d’incontro cui destinare la presenza dell’interprete, ossia i colloqui  “fondamentali” ai fini dell’esercizio del diritto di difesa.   Si è scelto di intervenire su due previsioni: l’art. 104, aggiungendo il comma  4-bis ed estendendo il diritto all’interprete al colloquio col difensore per l’imputato in stato di custodia cautelare, l’arrestato e il fermato che non conoscono la  lingua italiana; l’art. 143 63, modificando il comma 1 lì dove si riconosce «il diritto all’assistenza gratuita di un interprete per le comunicazioni con il difensore  prima di rendere un interrogatorio, ovvero al fine di presentare una richiesta o una  memoria nel corso del procedimento».   Quanto alla prima modifica, nessun dubbio che l’assistenza gratuita si estenda  a tutti i colloqui effettuati in condizione di privazione della libertà personale.   Circa la più ampia formula dell’art. 143, c’è da dire che alla scelta (non pienamente condivisibile) di evitare previsioni tassative, non ha fatto da contraltare una  norma dai contenuti chiari e di facile applicazione ed interpretazione. L’espressione  generica «al fine di presentare una richiesta o una memoria nel corso del procedimento», trasferita quasi alla lettera dal testo europeo, creerà problemi di interpretazione. Non tanto in merito al colloquio destinato a preparare l’atto di impugnazione  o ad avanzare una richiesta di revoca o sostituzione della misura cautelare, quanto  per quei colloqui preparatori tesi a formulare richieste o memorie di minore impatto  difensivo, che peraltro potrebbero essere avanzate pretestuosamente al solo fine di  godere della gratuità dell’assistenza linguistica.   Avendo contemplato sia richieste che memorie, il parametro discretivo non  può essere collegato al fatto che l’atto difensivo meritevole di tutela sia solo quello diretto a stimolare un’iniziativa dell’autorità giudiziaria. Probabilmente, avreb                             63 In dottrina, si era pensato all’introduzione di una norma esclusiva, l’art. 143-bis, dedicata  ai soli colloqui col difensore, sulla falsariga di quanto fatto in altre nazioni. Così M. Gialuz, È  scaduta la direttiva sull’assistenza linguistica, 9.     338 Donatella Curtotti   be fatto bene il legislatore a limitare la garanzia linguistica alle sole richieste o,  ancor meglio, ad individuare gli atti alla cui preparazione il colloquio difensivo è  destinato, con una durata temporale predeterminata 64, lasciando gravare sulle spese dell’imputato ogni altra comunicazione (eventualmente coperta dal gratuito patrocinio).   Non potendo ricomprendere tutti i contatti difensivi, si può immaginare che la  scelta ermeneutica si legherà al criterio di equità, chiedendo all’autorità giudiziaria di operare un difficile vaglio sull’incidenza che il colloquio (e, di conseguenza, la memoria o la richiesta) ha sul diritto di difesa dell’imputato. A questo fine,  la direttiva non può essere d’aiuto come parametro interpretativo, posto che individua la ratio della tutela linguistica dei colloqui difensivi in maniera generale e  generica. Il rischio è che qualsiasi limitazione operata dal giudice possa essere  considerata non conforme alla direttiva stessa.   Nessuna particolare procedura è prevista in merito. Si può presumere che  l’istanza di assistenza linguistica vada presentata all’autorità giudiziaria, la quale  valuterà l’esistenza dei presupposti, mantenendo inalterato il diritto – ampiamente  tutelato dalla direttiva – degli imputati ed indagati di ricorrere avverso la decisione che dichiara superflua l’interpretazione (art. 2 § 5). Mancano inoltre indicazioni  sulla tutela della segretezza in capo all’interprete nei colloqui con il difensore.   Altra novità di significativo rilievo è la distinzione tra il diritto all’interprete  per gli atti orali e il diritto alla traduzione degli atti scritti cui la direttiva dedica  ampio spazio nell’intento di superare definitivamente le prassi devianti nazionali,  come quella italiana 65, che delimitavano l’ambito di applicazione della garanzia  linguistica ai soli atti orali affidando l’individuazione dell’obbligo di traduzione  degli atti scritti alla giurisprudenza 66.   Il § 1 dell’art. 1 chiede agli Stati membri di assicurare che gli imputati/indagati  «siano assisiti senza indugio da un interprete nei procedimenti penali dinanzi alle  autorità inquirenti e giudiziarie, inclusi gli interrogatori di polizia, e in tutte le  udienze, comprese le necessarie udienze preliminari».   Il novellato art. 143, ora rubricato «diritto all’interpretazione ed alla traduzione  di atti fondamentali», in perfetta adesione allo spirito bipolare della direttiva, de                             64 M. Gialuz, È scaduta la direttiva sull’assistenza linguistica, 10, richiama l’esperienza   belga che, nei casi coperti dal legal aid, prevede un interprete per tre ore retribuito dallo Stato  allo scopo di preparare la difesa.   65 Sebbene l’art. 143, prima della modifica in esame, facesse riferimento esclusivo alla figura dell’interprete, non si è mai dubitato che l’assistenza linguistica fosse destinata sia ad un’attività orale che ad una scritta. Per tutti, A. Cocomello, Diritto all’interprete e traduzione degli  atti, 335.    66 Si ricordi l’orientamento della Corte di Strasburgo volto a riconoscere sin da subito la  doppia valenza del diritto all’interprete: C. eur., 28.11.1978, Luedicke, Belkacem e Koc c.  Germania, per la quale non è esigibile una traduzione dell’intero fascicolo processuale, ma soltanto di ciò che permette all’accusato di sapere cosa gli si rimproveri, al fine di potere esercitare consapevolmente le facoltà difensive.     L’esercizio del diritto di difesa nelle indagini preliminari 339   dica il comma 1 alla sola interpretazione degli atti orali individuandoli in quelli  finalizzati a far comprendere all’imputato non italoglotta «l’accusa contro di lui  formulata e seguire il compimento degli atti e lo svolgimento delle udienze cui  partecipa». Se, sotto il profilo letterale, la novità è marginale rispetto al testo previgente, contemplando in più solo «lo svolgimento delle udienze» 67, nei fatti, invece, è foriera di un rafforzamento della tutela linguistica in ragione di una pregressa giurisprudenza restia a riconoscere la presenza dell’interprete nelle udienze  in cui l’imputato non fornisse alcun apporto dichiarativo 68. Si ricordino anche i  margini di incertezza interpretativa in merito alle attività di perquisizione 69,  ispezione e sequestro 70 compiute dal pubblico ministero o dalla polizia giudiziaria su delega. Ebbene, tali dubbi sono destinati a scomparire 71.   In buona sostanza, si conferma e rafforza la configurazione di uno specifico diritto all’interprete per il compimento di tutti gli atti orali ai quali l’imputato assiste  o dei quali è protagonista. Tutte le volte in cui partecipa ad un momento procedimentale caratterizzato dall’oralità, l’ordinamento gli riconosce il diritto ad una  traduzione contestuale di quanto viene detto (si pensi alle testimonianze, all’esame delle parti private, ai pareri peritali, ai confronti) o di quanto egli stesso dichiari (in sede di interrogatorio, esame, dichiarazioni spontanee, etc.).   C’è da registrare la mancata trasposizione interna del parametro temporale  indicato nella direttiva con l’espressione «senza indugio». Si ritiene che il legislatore italiano abbia dovuto fare i conti con la fisiologica lentezza dei tempi procedurali italiani, che si riverbera anche sulle dinamiche di individuazione e nomina  degli interpreti, rischiando tuttavia di incorrere in un’evidente violazione della direttiva.    Ben più complessa si presenta la questione della traduzione degli atti scritti.  L’art. 3 della direttiva prescrive che gli Stati membri assicurino agli indagati ed  imputati alloglotti il diritto di ricevere entro un tempo ragionevole «una traduzione scritta di tutti i documenti che sono fondamentali per garantire che siano in  grado di esercitare i loro diritti della difesa e per tutelare l’equità del procedimento». Alcuni documenti sono indicati espressamente, dall’art. 3 § 2, nelle «decisioni che privano una persona della propria libertà, negli atti contenenti i capi di im                             67 Che non si tratti solo di udienze pubbliche ma anche di udienze private, è la precisazione  di M. Antinucci, L’attuazione della direttiva europea sul diritto alla traduzione, 4.   68 Per tutte, Cass., Sez. I, 23.5.2000, Ilir, CED, 2000/216285: «poiché nel giudizio incidentale de libertate non sono previsti né la presenza né l’interrogatorio dell’imputato, se non solo  eventualmente e a sua richiesta, la mancata assistenza di un interprete non è causa di nullità,  allorché l’imputato non abbia chiesto di essere interrogato».    69 Cass., Sez. III, 24.6.2009, Olichey, CED, 2009/244243.   70 Cass., Sez. II, 5.7.2007, Yannis, CED, 2007/237495.  71 «La tempestività dell’intervento dell’interprete, fin dai primi atti investigativi, indurrebbe   a sciogliere positivamente l’interrogativo sulla necessità di assicurare questa assistenza anche  nel corso degli atti a sorpresa, a condizione di verificare l’esistenza del presupposto indefettibile», ricorda L. Kalb, Il rafforzamento del diritto e gli effetti nell’ordinamento italiano, 98.     340 Donatella Curtotti   putazione e nelle sentenze». Il § 3 estende il diritto ad altri atti ritenuti fondamentali dall’autorità giudiziaria, anche su istanza motivata della parte.   Nel comma 2 dell’art. 143, dedicato alla traduzione degli atti scritti, il legislatore italiano compie il difficile sforzo di dare contenuto alle categorie giuridiche  abbastanza generiche adoperate dalla direttiva. Si prevede che l’autorità procedente disponga «la traduzione scritta, entro un termine congruo tale da consentire  l’esercizio dei diritti e delle facoltà della difesa, dell’informazione di garanzia,  dell’informazione sul diritto di difesa, dei provvedimenti che dispongono misure  cautelari, dell’avviso di conclusione delle indagini preliminari, dei decreti che dispongono l’udienza preliminare e la citazione a giudizio, delle sentenze e dei decreti penali di condanna».   Per tutti questi atti, la traduzione è obbligatoria. Di alcuni, la giurisprudenza  italiana aveva già riconosciuto l’inclusione nella garanzia linguistica. Per altri atti,  in special modo per le sentenze 72, gli orientamenti della Cassazione continuavano  ad offrire un’interpretazione restrittiva 73.   L’elencazione operata dal legislatore è condivisibile poiché sembra interpretare estensivamente il concetto di “atto fondamentale” imposto dalla direttiva, allargando l’obbligo di traduzione non solo agli atti contenenti l’imputazione, nel senso fatto proprio dall’art. 60, bensì anche nel significato più ampio offerto dalla  giurisprudenza della Corte europea, la quale dà rilevanza ad ogni atto contenente  un addebito provvisorio, quale l’invito a presentarsi per l’interrogatorio o  l’informazione di garanzia. Del resto, se il fine della assistenza linguistica è  l’esercizio dei diritti difensivi, è necessario che a dover essere tradotti (e pertanto  ad essere considerati fondamentali) siano gli atti nei quali viene precisata in termini più o meno definitivi l’accusa formulata all’indagato o all’imputato.   In conformità al § 3 dell’art. 3 direttiva 2010/64/UE (dove si prevede che «in  qualsiasi altro caso le autorità competenti decidono se sono fondamentali altri documenti. Gli indagati o gli imputati o il loro avvocato possono presentare una richiesta motivata a tal fine), il comma 3 dell’art. 143 consente la «traduzione gratuita  di altri atti o anche solo di parte di essi, ritenuti essenziali per consentire all’imputato di conoscere le accuse a suo carico». Essa può essere disposta «dal giudice, anche su richiesta di parte, con atto motivato, impugnabile unitamente alla sentenza».   La trasformazione del concetto europeo di “atto fondamentale” in quello italiano di “atto essenziale alla conoscenza delle accuse” potrebbe generare qualche                               72 Cass., Sez. I, 31.3.2010, Hassan, CED, 2010/247760; Cass., Sez. VI, 21.10.2008, Dervi na, CED, 2008/242227.  73 Sapendo di risultare incompleti, si richiamano gli orientamenti in tema di ordinanza cau telare ex art. 27 (Cass., Sez. IV, 11.2.2010, xy, in Dir. pen. proc., 2010, 480; contra, Cass.,  Sez. V, 15.5.2013, Filipesco, CED, 2013/255343), di estratto contumaciale del provvedimento  giurisdizionale (Cass., Sez. I, 3.7.2008, Savier, CED, 2008/240813), di decreto penale di condanna (Cass., Sez. III, 6.6.2008, Berloni, CED, 2009/240603), di ordinanza di rigetto della richiesta di riesame (Cass., Sez. I, 11.3.2008, Zlataru, CED, 2008/239521), di avviso di fissazione dell’udienza camerale (Cass., Sez. I, 22.6.1998, S., in Giust. pen., 1999, III, 355).     L’esercizio del diritto di difesa nelle indagini preliminari 341   equivoco interpretativo e portare a ridimensionare la categoria in esame, relegandola ai soli atti contenenti un’indicazione sugli elementi costitutivi del fatto. Il che  non sarebbe ammissibile perché questi stessi atti sono contemplati nel comma 2  dell’art. 143. Si ritiene che il legislatore italiano abbia inteso richiamare l’espressione già prevista nella formulazione originaria (poi, mantenuta dal d.lgs. n.  32/2014) dell’art. 143 sulla quale la Corte costituzionale, nel 1993 74, ha offerto  un’interpretazione volta ad estendere la tutela a tutte le ipotesi in cui l’imputato,  ove non potesse giovarsi dell’ausilio dell’interprete o del traduttore, sarebbe pregiudicato nel suo diritto di partecipare effettivamente allo svolgimento del  processo 75. Tra l’altro, nei medesimi termini si esprime la direttiva lì dove assegna al concetto di “atto fondamentale” il significato teleologico di atto funzionale  a garantire l’esercizio dei diritti difensivi e l’equità del procedimento (art. 3 § 1).  È a questa doppia (ma unidirezionale) interpretazione che il giudice dovrà rifarsi  nel dare contenuto al concetto di “atto essenziale”.   La norma rimette la decisione al giudice, e non all’autorità procedente come,  invece, avviene nel comma 2 dell’art. 143. Non si può pensare che il giudice funzionalmente competente sia solo quello del dibattimento (nonostante la stessa  norma preveda che la decisione sia impugnabile unitamente alla sentenza), posto  che la dimensione oggettiva della garanzia linguistica comprende anche tutta la  fase delle indagini preliminari. Di qui, si ritiene che – al di fuori del processo – la  richiesta vada presentata al pubblico ministero, il quale potrà disporre personalmente la traduzione o, in caso di diniego, dovrà rimettere la decisione al giudice per le indagini preliminari.   5. L’asimmetria tra pubblico ministero e difesa: l’esempio emblematico  delle menomazioni difensive patite in caso di accertamenti tecnici non  ripetibili.   Se il processo penale degli ultimi anni ha concentrato le sue maggiori attività  in seno alla fase delle indagini preliminari, molto è dovuto al compimento di investigazioni di carattere tecnico-scientifico 76, capaci di permeare sin da subito  il fatto di rilevanza penale, smembrarne gli elementi e le logiche di cui si compone per ricostruirle con un rigoroso ordine metodologico. Rappresentano un’importante risorsa per il processo ma, al tempo stesso, risultano molto pericolose per  l’indagato visto che l’enorme carica probatoria che le connota non è bilanciata da  un’adeguata partecipazione della difesa, per molteplici ragioni che si tenterà brevemente di tratteggiare.                               74 C. cost., 19.1.1993, n. 10.  75 Sul punto, diffusamente, D. Curtotti, Il problema delle lingue nel processo penale, 377.  76 Per tutti, sull’argomento, S. Lorusso, La prova scientifica, 295 s.      342 Donatella Curtotti   Se sono attività ripetibili, assurgono al rango di prova in dibattimento attraverso le memorie e le dichiarazioni degli esperti (art. 359) 77. Nel corso delle indagini, rimangono segrete; il relativo verbale viene inserito nel fascicolo delle indagini e, dopo il rinvio a giudizio, in quello del pubblico ministero.   Se, invece, «gli accertamenti previsti dall’art. 359 riguardano cose o luoghi il  cui stato è soggetto a modificazione» (art. 360 comma 1), possono essere eseguiti  con la partecipazione delle parti private, per poi confluire direttamente nel fascicolo del dibattimento ai sensi dell’art. 431 comma 1 lett. c.   Entrambi sono atti esclusivi del pubblico ministero. È il pubblico ministero il  soggetto deputato a decidere se procedere o meno all’accertamento; è lui a sceglierne l’oggetto ed il consulente 78; è lui a valutare l’esistenza dei presupposti di  non ripetibilità per l’applicazione dell’una o dell’altra norma. Non è il giudice a  dover entrare nel merito delle scelte procedurali 79. Rimane un atto d’indagine dal  profondo contenuto strategico. E qui si annidano le ragioni delle crescenti menomazioni del diritto di difesa dell’indagato.   L’istituto delineato dall’art. 360 presenta maggiori profili di problematicità,  perché identifica il difficile punto di equilibrio tra due opposte esigenze, tipiche di  ogni rito tendenzialmente accusatorio: per un verso, la collocazione in dibattimento del momento acquisitivo delle prove nel rispetto dell’oralità, dell’immediatezza  e del contraddittorio tra le parti; per altro verso, la conservazione del materiale  probatorio che si presenta incompatibile con i principi suddetti per la non riproponibilità nel giudizio dell’atto d’indagine 80. Rappresenta, in altri termini, uno dei                               77 Per ulteriori considerazioni, C. Bonzano, Attività del pubblico ministero, 312 s., al quale   «appare chiaro come l’art. 359 c.p.p. sia destinato a conservare solo in apparenza la veste di  norma di carattere generale, rappresentando in realtà uno degli snodi più significativi attraverso  cui tentare di conferire dignità giuridica alla materia de qua».    78 Cass., Sez. VI, 19.6.2012, Rijs, CED, 2012/253178: «non è abnorme il provvedimento  del gip che, nel respingere una richiesta di archiviazione, indichi al P.M. la necessità di effettuare una consulenza tecnica, precisando l’oggetto e l’ambito della stessa (nella specie, verificare se una sostanza posta in vendita potesse qualificarsi come “medicinale”), in quanto, in tal  modo, non vengono violate le prerogative della pubblica accusa, non essendo a quest’ultima  precluso di optare per un diverso accertamento tecnico o, comunque, di articolare, in concreto,  i quesiti nella maniera ritenuta più opportuna».   79 Cass., Sez. I, 1.10.2009, Nigro, inedita, ha ritenuto abnorme il provvedimento con cui il  giudice per le indagini preliminari, all’esito dell’udienza di opposizione della persona offesa  alla richiesta dia archiviazione, ha ordinato al pubblico ministero l’espletamento di una consulenza tecnica nelle forme dell’art. 360. La Corte ha ritenuto che l’indicazione delle modalità e  dei tempi con cui il pubblico ministero deve svolgere le ulteriori investigazioni viola il principio di separazione delle funzioni. In senso diverso, Cass., Sez. III, 7.4.2011, Pappagallo, CED,  2011/250380.    80 Cass., Sez. I, 21.2.2013, Rochira, CED, 2013/255403: «la distruzione delle cose sequestrate di cui sia pericolosa la custodia, secondo il combinato disposto dell’art. 260, comma terzo, cod. proc. pen. e dell’art. 83 del D. Lgs. 28 luglio 1989, n. 271 (disp. att. cod. proc. pen.)  non costituisce accertamento tecnico non ripetibile, come tale soggetto alla disciplina dell’art.     L’esercizio del diritto di difesa nelle indagini preliminari 343   due esempi emblematici (assieme all’incidente probatorio, ex art. 392) del modo  in cui il legislatore acconsente alla formazione anticipata della prova, garantendo in capo alle parti private poteri partecipativi al compimento delle attività svolte  dai consulenti tecnici, così da scongiurare il rischio che una parte, unilateralmente, possa modificare in modo irreversibile un elemento di prova 81. L’atto regolato  dall’art. 360 è quello che offre minori garanzie difensive per la sua natura unilaterale, non essendo dotato di giurisdizionalità 82. Non a caso, autorevole dottrina l’ha  definito come un «espediente» 83 con cui il legislatore ha concesso al pubblico  ministero in via del tutto anomala il potere di formare una prova. Molteplici sono  le lacune “pericolose” per l’indagato, non tutte esaminabili in questa sede. Volendo restare all’essenziale, l’inconveniente principale è legato all’individuazione del  presupposto di applicazione dell’art. 360, affinché l’atto lì regolato non divenga  “facile alternativa” all’accertamento ripetibile di cui all’art. 359. Il cuore del problema, infatti, sta nel significato da attribuire al concetto di non ripetibilità, di  cui il legislatore ha rinunziato di fornire una nozione generale; né viene prevista  un’elencazione di atti tipicamente non ripetibili da cui desumere la stessa in via  interpretativa.   Altra menomazione del diritto di difesa è legata alla procedura di attivazione  del contraddittorio.   Nessun dubbio che la disciplina degli accertamenti tecnici non ripetibili garantisca una forma «seppur imperfetta» 84 di contraddittorio. Ai sensi del comma 1,  «quando gli accertamenti previsti dall’art. 359 riguardano persone, cose o luoghi  il cui stato è soggetto a modificazione, il pubblico ministero avvisa, senza ritardo,  la persona sottoposta alle indagini, la persona offesa dal reato e i difensori del  giorno, dell’ora e del luogo fissati per il conferimento dell’incarico e della facoltà  di nominare i consulenti tecnici»; questi hanno diritto di assistere al conferimento  dell’incarico e di prendere parte alle operazioni con facoltà di formulare osservazioni e riserve (comma 3). L’indagato è altresì avvisato, per il rinvio al comma 2  dell’art. 364, che gode del diritto alla difesa d’ufficio oppure, naturalmente, a  quella di fiducia (comma 2) 85. Si tratta, dunque, di un contraddittorio eventuale,                               360 del codice di rito, ma semplice adempimento esecutivo, che può essere attuato senza particolari formalità». Nella specie la Corte ha ritenuto utilizzabile il verbale relativo alle operazioni di brillamento dell’esplosivo in sequestro.   81 P. Tonini, La prova scientifica: considerazioni introduttive, 11.  82 Condividono la netta differenza tra il grado di garanzie connesse ai due istituti, C. Cesari,   L’irripetibilità sopravvenuta, 39 s.; F. D’Andria, Un tentativo di definizione degli atti irripetibili, 1350; R.E. Kostoris, I consulenti tecnici nel processo penale, 155.   83 M. Nobili, Concetto di prova, 241.  84 F. Cordero, Procedura penale2, 749, che usa quest’espressione per disegnare un rapporto   a due voci diseguali, dove però la difesa ha qualche possibilità di interloquire.   85 Cass., Sez. I, 28.1.2005, Fabbrocile, CED, 2005/231037.      344 Donatella Curtotti   perché non è previsto un dovere di partecipazione, ma altresì di un contraddittorio altamente tecnico 86.   La magmaticità della norma è evidente. Non sono previste specifiche formalità  per l’avviso, se non che la notifica avvenga senza ritardo (comma 1). L’importanza dell’avviso, ai fini della partecipazione dell’indagato all’esecuzione dell’accertamento, ha fatto sì che la giurisprudenza si soffermasse a lungo sulle conseguenze della sua mancanza. Il filone prevalente non propende per l’inutilizzabilità  bensì per la nullità di ordine generale a regime intermedio (art. 178 comma 1  lett. c) 87, che va eccepita nel corso del giudizio di primo grado, prima della deliberazione della sentenza 88.   Di recente, la Corte di cassazione ha riconosciuto il riverbero della nullità dell’accertamento tecnico non ripetibile sull’esame dibattimentale del consulente  tecnico relativamente ai risultati dell’atto viziato, qualora sia stata eccepita nei  termini 89. Singolarmente, poi, sempre il giudice di legittimità ha escluso che la  nullità possa essere eccepita se l’indagato abbia avanzato richiesta di giudizio abbreviato 90; come se una scelta procedimentale, basata sull’accettazione di un procedimento allo stato degli atti, potesse rappresentare una sorta di accettazione degli effetti dell’atto viziato con annessa rinunzia ad eccepirne l’invalidità 91.   Alla garanzia di partecipazione del difensore fa da logica conseguenza il deposito del relativo atto nei tempi scanditi dall’art. 366. Come per i verbali della polizia giudiziaria, in caso di inadempimento o di deposito oltre i termini, la giurisprudenza ravvisa una mera irregolarità che non incide sulla validità ed utilizza                             86 Così si esprime F. Giunchedi, Gli accertamenti tecnici irripetibili, 63.  87 Cass., Sez. I, 22.1.1996, Altomare, CED, 1996/204301: «la sanzione di inutilizzabilità e   prescritta solo per il caso in cui il p.m, malgrado la riserva di promuovere incidente probatorio  dell’indagato e pur potendo gli accertamenti essere utilmente compiuti anche se differiti, ha  ugualmente disposto di procedere».    88 Cass., Sez. I, 26.10.2012, D’Ambrosio, CED, 2013/254614: «in tema di accertamento  tecnico non ripetibile nel corso delle indagini preliminari, il mancato avviso all’imputato e al  difensore del conferimento dell’incarico e della facoltà di nominare un consulente tecnico di  parte, dà luogo a nullità di ordine generale a regime intermedio, che va dedotta non oltre la  conclusione del giudizio di primo grado».   89 Cass., Sez. II, 23.1.2009, Flotta, CED, 2009/243861: «è affetto in via derivata da nullità  di ordine generale ed a regime intermedio l’esame dibattimentale del consulente tecnico del  pubblico ministero sui risultati dell’accertamento tecnico irripetibile eseguito senza il previo  avviso all’indagato e al suo difensore, la cui nullità sia stata rilevata nei termini di legge».   90 Cass., Sez. IV, 11.11.1994, Presta, CED, 1994/201551.  91 In dottrina, nel senso che «la richiesta di giudizio abbreviato costituisce accettazione de gli effetti dell’atto ed ha pertanto efficacia sanante», L. Pistorelli, R. Bricchetti, Giudizio abbreviato, 314. V., inoltre, G. Spangher, La pratica del processo penale, 25; G. Canzio, Giudizio abbreviato, 627.     L’esercizio del diritto di difesa nelle indagini preliminari 345   bilità dell’atto stesso 92. Eppure, ciò mina in radice la ratio della garanzia, che è  quella di consentire la verifica, da parte della difesa, della corrispondenza tra  quanto avvenuto in corso di accertamento e quanto documentato nel relativo verbale. Il deposito rappresenta il primo momento, spesso molto lontano temporalmente da quello successivo (riesame, avviso di conclusione delle indagini ex art.  415-bis, udienza preliminare), di immediata interlocuzione tra difesa ed accusa.   Va evidenziato, a tal proposito, che non si può non essere d’accordo con chi  ricorda che quando l’accertamento tecnico non ripetibile rappresenta il primo atto  d’indagine garantito, il pubblico ministero è tenuto ad inviare l’informazione di  garanzia con annessa informazione sul diritto di difesa 93.   Molto più problematico è l’innesto dell’accertamento tecnico irripetibile all’interno del procedimento a carico di ignoti. La frequenza con la quale il pubblico  ministero attiva l’istituto regolato dall’art. 360, solo alla presenza della persona  offesa per mancanza di un soggetto iscritto nel registro degli indagati, rende la  questione molto seria e complessa. Il più delle volte, l’accertamento irripetibile  viene usato proprio al fine di scoprire l’identità del responsabile del fatto di reato 94. Nessun dubbio che si sia al cospetto di un significativo abbassamento delle  garanzie difensive 95, nel momento in cui costui sia costretto a subire i risultati  degli accertamenti eseguiti prima di aver assunto la qualifica di indagato 96.                                92 Cass., Sez. IV, 22.10.2003, De Sannio, CED, 2003/226033.  93 In questo senso, S. Recchione, Art. 360, 2777.   94 Ricorda la «frequenza dei casi in cui il rinvenimento e l’analisi del reperto s[ia]no esegui te in funzione dell’orientamento soggettivo delle indagini e, dunque, per l’individuazione di  una persona ignota», K. La Regina, Il procedimento a carico di ignoti, 97.   95 Emblematica è Cass., Sez. II, 24.11.2011, Cocuzza, CED, 2011/251373: «il prelievo di  tracce biologiche su un oggetto rinvenuto nel luogo del commesso reato e le successive analisi  dei polimorfismi del DNA, per l’individuazione del profilo genetico al fine di eventuali confronti, sono utilizzabili quando l’indagine preliminare si svolga contro ignoti e non sia stato  possibile osservare le garanzie di partecipazione difensiva previste per gli accertamenti tecnici  irripetibili compiuti dal P.M.».   96 In argomento, è stata sollevata una eccezione di legittimità costituzionale dell’art. 360 in  relazione agli artt. 3, 24 comma 2, e 111 commi 2 e 3 Cost., nella parte in cui non si prevede il  diritto all’avviso in favore di chi, non indagato al momento del conferimento dell’incarico per  l’espletamento di un accertamento tecnico non ripetibile, lo divenga successivamente, sulla  quale la Cassazione si è espressa in ordine alla manifesta infondatezza: «[…] poiché la situazione della persona non ancora indagata non è paragonabile a quella del soggetto il cui nome è  già iscritto nel relativo registro, e comunque l’esigenza di acquisire nel minor tempo possibile  elementi indispensabili per lo sviluppo delle indagini ben può giustificare la mancata previsione dell’obbligo di avvisare persone solo successivamente indagate». Ma si ricordi, in compenso, quell’orientamento della giurisprudenza di legittimità volto ad imporre al «pubblico ministero che procede ad un accertamento tecnico non ripetibile [di] darne avviso non solo alla persona il cui nominativo è già iscritto nel registro degli indagati, ma anche a quella che risulta  nello stesso momento raggiunta da indizi di reità quale autore del reato, alla quale, in mancanza della nomina di un difensore di fiducia, deve essere nominato un difensore d’ufficio in vista  dell’esecuzione dell’accertamento» (Cass., Sez. IV, 14.7.2008, Bufano, CED, 2008/240903).     346 Donatella Curtotti   6. Gli spazi operativi dell’investigazione del difensore: le criticità nell’audizione delle persone in grado di riferire circostanze utili alle indagini.   Ai sensi dell’art. 327-bis, fin dall’incarico professionale risultante da atto scritto, il difensore (dell’imputato, del condannato e delle altre parti processuali) ha  facoltà di svolgere investigazioni per ricercare ed individuare elementi di prova a  favore del proprio assistito da poter spendere nell’arco dell’intero procedimento 97. Trattasi di un diritto riconosciuto dalla legge n. 397/2000, che l’autorità  giudiziaria non può intralciare dovendone consentire la più ampia esplicazione. Al  contempo, è un dovere deontologico-professionale nei confronti del proprio assistito dal momento che l’attività difensiva, per essere efficace, può richiedere che  vengano svolte indagini 98.   Come si è anticipato (supra, 1), le investigazioni difensive hanno caratteri propri che le distinguono da quelle del pubblico ministero, determinandone anche la  minore efficacia in termini di risultati e di incidenza sulle decisioni giurisdizionali. La differente regolamentazione è dovuta alla diversa qualificazione dei due  soggetti processuali, l’uno è organo pubblico (il pubblico ministero), l’altro soggetto privato (il difensore) 99.   Proprio per il suo carattere privato, l’inchiesta di parte non è necessaria. Il difensore non ha l’obbligo giuridico di investigare ma “può” compiere l’attività  d’indagine nel caso in cui la ritenga utile alla difesa del suo assistito 100. È unidirezionale, impegnando il difensore soltanto nella ricerca degli elementi favorevo                             97 Si ricordi la pronuncia del giudice delle leggi sull’utilizzabilità del fascicolo del difensore  nel giudizio abbreviato. Corte cost., 26.6.2009, n. 184. Si veda in proposito il commento di E.  Amodio, Garanzie oggettive per la pubblica accusa?, 17. In tema di incompatibilità del difensore che ha compiuto attività di investigazione difensiva ad assumere l’ufficio di testimone sul  contenuto dell’attività di indagine direttamente svolta anche dopo la dismissione del mandato  difensivo, di recente Cass., Sez. V, 28.11.2013, Bifolco, CED, 2014/262701.    98 Sul “dovere” di investigazione difensiva, le Regole di comportamento elaborate dalle  Camere penali (art. 3) e le modifiche del Codice deontologico forense (art. 52) hanno eliminato ogni perplessità.   99 «È manifestamente infondata la questione di legittimità costituzionale – per contrasto con il  diritto di difesa di cui all’art. 24 Cost. e con il principio di parità delle parti processuali di cui  all’art. 111, comma secondo, Cost. – del combinato disposto degli artt. 391-bis comma sesto e  391-ter comma primo, lett. c, cod. proc. pen., nella parte in cui sancisce l’inutilizzabilità delle  investigazioni difensive in caso di omessa specifica elencazione degli avvisi a chi rende dichiarazioni scritte, in assenza di analoga previsione e sanzione per le informazioni assunte dalla pubblica accusa, attesa la diversità dei ruoli, sotto il profilo istituzionale e funzionale, del pubblico ministero e del difensore» (Cass., Sez. I, 28.11.2013, Miceli, CED, 2014/261120).   100 Sulla facoltatività dell’indagine difensiva E. Randazzo, Indagini difensive, 10, secondo  il quale è da tale caratteristica che si esclude la qualità di pubblico ufficiale del difensore. Si  veda in proposito Cass., Sez. Un., 27.6.2006, Schera, in Cass. pen., 2006, 3985, con nota di M.  Vessichelli.     L’esercizio del diritto di difesa nelle indagini preliminari 347   li e consentendogli di non fare uso di quelli contrari, salvo che per gli atti irripetibili. È frammentaria perché il difensore è libero di scegliere gli atti da compiere  e le risultanze da sottoporre al giudice. Ha, infine, una operatività temporale indefinita, priva di scadenze processuali, potendo addirittura anticipare il procedimento penale in funzione dell’eventualità del suo insorgere (c.d. attività investigativa preventiva ex art. 391-nonies).   La nomina va effettuata mediante un mandato con sottoscrizione autenticata  recante l’indicazione dei fatti ai quali si riferisce. Il difensore ha, nel caso, facoltà  di compiere gli atti previsti dal codice, ad eccezione di quelli per i quali è prescritta un’autorizzazione o l’intervento dell’autorità giudiziaria. In caso di indagini  all’estero, il difensore può ricorrere allo strumento della rogatoria internazionale,  non essendogli consentito svolgere atti su territorio straniero 101.   Quanto ai protagonisti dell’attività investigativa, l’art. 327-bis prevede che il  difensore possa dare incarico anche al sostituto, all’investigatore privato e ai consulenti tecnici.   In merito alle attività espletabili, esse sono catalogate dettagliatamente: tre  diverse tipologie di dichiarazioni rese da persona in grado di riferire circostanze  utili alle indagini (art. 391-bis); richiesta di documentazione alla pubblica amministrazione (art. 391-quater); accesso ai luoghi (artt. 391-sexies e 391-septies).   Prima di affrontare le singole disposizioni, appaganti sotto il profilo descrittivo, occorre fare una riflessione che si ritiene accomuni tutte le attività difensive.  Nonostante il legislatore abbia previsto, per ciascuna attività, taluni rimedi volti a  riequilibrare l’incisività fisiologicamente ridotta dovuta alla mancanza di poteri  coercitivi del difensore, la prassi degli ultimi anni ha dimostrato come i correttivi  si siano rivelati inidonei, tanto da essere impiegati molto poco nella realtà investigativa di parte. Non si è tenuto in debito conto l’analisi costi-benefici che il difensore è tenuto a fare nel segno di una rinuncia alla propria inchiesta privata a  salvaguardia della riservatezza della strategia difensiva. La scelta di accedere ai  meccanismi compensativi quali la richiesta al pubblico ministero di assunzione  delle informazioni del teste reticente, l’istanza di incidente probatorio, l’autorizzazione del giudice all’accesso in luoghi privati o l’attivazione di un accertamento  tecnico irripetibile alla presenza del pubblico ministero, mal si adatta al criterio di  valutazione che permea ogni inchiesta difensiva, che è quello della convenienza e  non necessaria spendibilità dei risultati acquisiti.   Partendo dall’art. 391-bis, sono tre le diverse modalità di contatto tra l’équipe  difensiva e le «persone in grado di riferire circostanze utili ai fini dell’attività investigativa»: il colloquio, la ricezione di dichiarazioni e l’assunzione di informazioni. Ciò che distingue le tre figure è la legittimazione soggettiva, che nel colloquio è attribuita a tutti i soggetti dell’investigazione difensiva mentre nelle dichiarazioni formalizzate è riservata al solo difensore o al suo sostituto. Altra differenza – non del tutto condivisa da una parte della dottrina, nonostante il tenore                               101 Cass., Sez. II, 29.5.2007, Kaneva, in Cass. pen., 2008, 3379.     348 Donatella Curtotti   esplicito dell’art. 391-bis comma 8 102 – è che solo all’assunzione di informazioni  non possono assistere l’indagato, la persona offesa e le altre parti private.   La norma nulla dice in merito alla convocazione della persona informata. Si  ritiene, pertanto, che possa avvenire anche oralmente. Tuttavia, come giustamente  sottolineato dalla dottrina, «esigenze di certezza, unite alla necessità di assicurare  un’adeguata documentabilità dell’atto – posto che la mancata presentazione della  persona della quale è documentata la regolare convocazione da parte del difensore, non accompagnata dall’allegazione di un legittimo impedimento, può essere  interpretata come implicito esercizio della facoltà di non aderire alla richiesta difensiva, presupposto essenziale per l’attivazione degli strumenti surrogatori disciplinati dall’art. 391-bis, commi 10 e 11 – rendono preferibile il ricorso a strumenti  formalizzati, quali la notificazione dell’avviso mediante l’ufficiale giudiziario,  ovvero la spedizione tramite lettera raccomandata con avviso di ricevimento» 103.   Il colloquio informale è finalizzato a «conferire con le persone in grado di riferire circostanze utili ai fini dell’attività investigativa». Molto spesso, nella prassi, rappresenta il primo momento di contatto con la persona che verrà sottoposta  in seguito ad una delle altre due forme di dichiarazione resa al difensore. Ha un  carattere per l’appunto informale, non prevedendosi né oneri di documentazione  né modalità peculiari di esecuzione. Può avvenire con un incontro diretto ma anche per telefono o via e-mail.   La dichiarazione scritta è prodotta dall’autore attraverso un documento depositato presso il difensore, a garanzia della mancanza di qualsivoglia condizionamento operato dal difensore stesso che la riceve attestandone l’originalità. Una  parte della dottrina ritiene che la dichiarazione possa essere scritta anche da un  terzo soggetto, sotto dettatura del dichiarante 104; ipotesi, questa, che sarebbe verosimile solo nel caso di difficoltà oggettiva del dichiarante a redigere il testo.   Quanto alla documentazione, il difensore è tenuto ad autenticare lo scritto, redatto e sottoscritto dal dichiarante, al fine di attestarne la provenienza soggettiva.  In più, egli deve stilare una relazione nella quale riporta la data di ricevimento, le  sue generalità e quelle della persona che ha reso la dichiarazione, l’attestazione di  avere rivolto i dovuti avvertimenti e l’esposizione dei fatti su cui verte il racconto.   Molto più dinamica e coinvolgente è l’assunzione di informazioni nel corso  della quale il difensore o il suo sostituto formulano domande alla persona intervistata, ossia il soggetto che il difensore ritiene essere detentore di informazioni utili  alla difesa. Costui può essere anche la persona offesa dal reato e pure un minorenne 105.                               102 G. Biscardi, Art. 391-bis, 2081.  103 L. Suraci, L’attività difensiva, 843.   104 L. Kalb, La documentazione delle indagini difensive, 251; N. Rombi, Le investigazioni   difensive, 1415.   105 L’art. 5 legge n. 172/2012, di ratifica ed esecuzione della Convenzione del Consiglio   d’Europa per la protezione dei minori contro lo sfruttamento dell’abuso sessuale firmata a     L’esercizio del diritto di difesa nelle indagini preliminari 349   Anche nell’assunzione di informazioni, il difensore deve rivolgere alla persona  intervistata una serie di avvertimenti, tassativamente elencati nel comma 3  dell’art. 391-bis, funzionali alla corretta instaurazione del rapporto difensivo. Ai  sensi del comma 6, la mancata formulazione (e verbalizzazione 106) degli avvertimenti determina, sia per le dichiarazioni ricevute che per le informazioni rese,  l’inutilizzabilità dell’atto, oltre ad essere fonte di illecito disciplinare che l’autorità giudiziaria ha l’obbligo di comunicare al titolare del relativo potere sanzionatorio.   Tra i molteplici avvertimenti, il più problematico è quello indicato nella lett. c,  finalizzato a conoscere la posizione giuridica della persona da intervistare, a sua  volta funzionale ad attivare le garanzie di cui al comma 5 dello stesso articolo. Infatti, simile avvertimento assume un rilievo fondamentale anche in relazione al  caso in cui le informazioni non vengano rese per l’esercizio del diritto al silenzio  della persona ascoltata. Quando l’interpellato rivela di essere persona sottoposta  alle indagini nello stesso procedimento o in procedimento connesso o collegato, il  difensore acquisisce la consapevolezza di non poter accedere allo strumento investigativo di cui al comma 10 dell’art. 391-bis, vale a dire l’audizione davanti al  pubblico ministero.   Quanto all’avvertimento della facoltà di non rispondere o di non rendere la  dichiarazione, esso è segno dell’incoercibilità delle investigazioni difensive. Non  è pensabile un esercizio frazionato della facoltà predetta, limitato solo ad alcune  risposte. L’interpellato potrà scegliere se sottoporsi alle domande del difensore o  meno. Oppure potrà decidere di non presentarsi all’incontro senza addurre legittimo impedimento, esercitando di fatto la facoltà del silenzio.   In entrambi i casi, al difensore sta l’onere di documentare la mancata presenza  ovvero il rifiuto di rispondere o rendere la dichiarazione, senza il quale non è possibile successivamente attivare l’intervento surrogatorio del pubblico ministero o  del giudice.   A tutela della riservatezza delle indagini preliminari, è posto l’avvertimento  del divieto di rivelare al difensore le domande già poste dall’autorità giudiziaria e  le risposte date. Ciò impedisce di utilizzare l’atto d’indagine difensiva al solo fine  di venire a conoscenza dell’attività investigativa posta in essere dagli organi  d’indagine e lo stato dell’arte delle stesse. Naturalmente, al difensore non è affatto  impedito di porre all’interpellato le stesse domande già rivoltegli dall’autorità  giudiziaria, non potendole conoscere a priori.                               Lanzarote nel 2007, modifica l’art. 391-bis (con l’inserimento del comma 5-bis) imponendo  che per i delitti di cui agli artt. 572, 600, 600-bis, 600-ter, 600-quater, 600-quinquies, 601,  602, 609-bis, 609-quater, 609-quinquies, 609-octies, 609-undecies e 612-bis c.p., ci si avvalga  dell’ausilio di un esperto in psicologia o in psichiatria infantile. Non c’è dubbio, inoltre, che  all’assunzione della dichiarazione debbano partecipare genitori o altre persone idonee indicate  dal minore, ai sensi dell’art. 609-decies comma 2 c.p. Per tutti, L. Suraci, L’audizione delle  persone minorenni, 994; F. Tribisonna, Non è obbligatorio l’ausilio dell’esperto, 65.    106 Cass., Sez. I, 28.11.2013, Miceli, CED, 2014/261119.     350 Donatella Curtotti   Si ricordi, infine, che l’avvertimento sul divieto di rendere dichiarazioni mendaci al difensore è corredato dal nuovo reato di «false dichiarazioni al difensore» di cui all’art. 371-ter c.p.   Relativamente alla figura della persona indagata nel medesimo procedimento o  in procedimento connesso o collegato, il comma 5 predispone un forte corredo  garantista tale da imporre all’avvocato che investiga di avvisare almeno ventiquattro ore prima il patrono del soggetto da ascoltare (la cui presenza è necessaria) e, in mancanza, di richiedere la nomina di un difensore d’ufficio in seguito  all’interpello dell’autorità giudiziaria.   Il difensore può raccogliere dichiarazioni anche da persona detenuta (a qualsiasi titolo e qualunque sia il regime restrittivo), previa specifica autorizzazione  del giudice che procede nei confronti di quest’ultima, sentiti il suo difensore ed il  pubblico ministero. L’autorizzazione è necessaria per ognuna delle tre forme di  intervista contemplate dall’articolo in esame.   In virtù del comma 9, il difensore è tenuto a sospendere l’audizione nel caso in  cui la persona renda dichiarazioni dalle quali emergono indizi di reità a suo carico.  In modo analogo a quanto disposto dall’art. 63 comma 1, le dichiarazioni rese prima della sospensione dell’esame non posso essere utilizzate contro il dichiarante.   Le informazioni assunte dal difensore sono documentate attraverso un verbale  ed avvalendosi anche di una persona di fiducia. Le modalità documentative sono  quelle indicate dal libro II, titolo III, del codice di rito. Il verbale può essere redatto in forma integrale o riassuntiva (con riproduzione fonografica o audiovisiva),  mediante la stenotipia o con altro mezzo di riproduzione meccanica o, in caso di  impossibilità di uso di tali modalità, con scrittura manuale 107.   In caso di verbalizzazione incompleta o infedele, il difensore risponde del reato di falsità ideologica in atto pubblico (art. 479 c.p.) 108.   La mancanza di poteri coercitivi in capo al difensore, esclude obblighi di risposta in capo alla persona interpellata. Il deficit rispetto alle indagini del pubblico  ministero è stato colmato attraverso l’audizione del pubblico ministero, da effettuarsi  entro sette giorni (termine ordinatorio) dalla richiesta (comma 10) o, in alternativa,  l’incidente probatorio per l’assunzione della testimonianza o dell’esame. Quest’ultimo istituto è l’unico attuabile nel caso in cui lo ius tacedi sia esercitato da indagato  o imputato nello stesso procedimento o in procedimento diverso ex art. 210 (comma  11). Entrambi gli istituti, poi, sono preclusi quando il silenzio della persona convocata ha luogo nel corso delle investigazioni preventive (art. 391-nonies).   I due meccanismi hanno impegnato dottrina e giurisprudenza, sia per le finalità  cui tendono sia per le dinamiche che implicano. Innanzitutto, si è reso necessario  stabilire se le norme nelle quali trovano ordinariamente disciplina (artt. 362 e 392)  siano interamente mutuabili in questo contesto.                               107 Sulla inutilizzabilità dell’atto per mancata verbalizzazione delle generalità della persona   che le riceve, della sottoscrizione e dell’autentica della stessa, Cass., Sez. II, 16.1.2013, Bosco,  CED, 2013/255967.    108 Cass., Sez. Un., 27.6.2006, S., in Guida dir., 2006, fasc. 40, 41 s.     L’esercizio del diritto di difesa nelle indagini preliminari 351   Ci si interroga sul livello di autonomia da riconoscere alle suddette forme di  assunzione di fonti dichiarative nelle ipotesi in cui vengano ad essere inserite  all’interno delle indagini difensive come “surrogato” di un’intervista da parte del  difensore che “non sia andata a buon fine” 109.   Ai sensi del comma 10, la convocazione davanti al pubblico ministero, voluta  e richiesta dal difensore, deve avvenire entro sette giorni. Il termine, come si è  detto, è di natura ordinatoria, sprovvisto di sanzioni processuali. Dubbi investono  il carattere vincolante della richiesta. La dottrina tende a riconoscere la sussistenza di un obbligo in capo al pubblico ministero di disporre l’atto 110, la giurisprudenza invece ammette ampi spazi di discrezionalità 111.   La prima anomalia rispetto al contenuto dell’art. 362 consiste nel fatto che le  domande vengono rivolte per primo dal difensore. Nel caso di reticenza, legittima nell’ascolto autonomo da parte della difesa, il convocato risponde del reato  di false informazioni al pubblico ministero (art. 371-bis c.p.), quando viene ascoltato al cospetto dello stesso. La lettera della norma, poi, non sembra precludere al  pubblico ministero (o alla polizia giudiziaria, su delega 112) di rivolgere a sua volta  domande, seppur in un momento successivo rispetto a quelle della difesa. In teoria, vista la ratio sottesa all’istituto in esame, le domande del pubblico ministero  non dovrebbero essere tese ad assumere informazioni a carico dell’indagato bensì  a rafforzare, in ragione del proprio potere coercitivo, la posizione inquirente della  difesa. Inutile dire che nella prassi tale evenienza è abbastanza rara, se non impraticabile. Il rischio che l’intervistato trasformi le sue dichiarazioni in un atto  d’indagine del pubblico ministero a contenuto accusatorio sono così alte che il difensore difficilmente sarà disposto a correrlo.   Le dichiarazioni ottenute nelle forme dell’art. 391-bis comma 10, costituiscono  un atto del pubblico ministero e vanno inserite all’interno del relativo fascicolo 113.   Maggiori problemi pone l’istituto dell’incidente probatorio in sede di indagini difensive. Il comma 11 dell’art. 391-bis legittima la sua instaurazione anche al  di fuori delle ipotesi dell’art. 392. Dubbi investono il “peso” dell’iniziativa tendente ad introdurre il peculiare momento istruttorio.   L’istituto, rispetto al modello ordinario, si presenta di certo stravagante. In  ambito difensivo, assume finalità peculiari ed improprie, non essendo motivato  dall’assunzione anticipata di una prova altrimenti non rinviabile bensì a realizzare  lo svolgimento di un atto che, diversamente, non avrebbe luogo.   Anche in questo caso ci si chiede se il compimento dell’atto sia doveroso. Pur  essendo la relativa richiesta svincolata dai presupposti di cui all’art. 392 comma  1, va chiarito se essa soggiaccia ai parametri di ammissibilità di cui all’art. 393. In                               109 L. Parlato, Il “diritto al silenzio” del potenziale testimone, 873.   110 Per tutti, A. Procaccino, L’audizione congiunta ex art. 391 bis comma 10, 1326.  111 Cass., Sez. II, 23.11.2006, Orieti, in Dir. pen. proc., 2007, 1325.  112 Così M. Menna, sub art. 11, 124.   113 Cass., Sez. III, 27.2.2007, Pomari, CED, 2007/236741.     352 Donatella Curtotti   caso di risposta affermativa, l’onere del difensore sarebbe quello di indicare la  prova da assumere ed i fatti che ne costituiscono l’oggetto, oltre alle ragioni della  rilevanza dell’elemento probatorio ai fini della decisione dibattimentale (posto  che l’ammissione anticipata presuppone il rispetto dei criteri indicati dall’art. 190  comma 1). Questa soluzione, però, pone un nuovo interrogativo sull’impugnabilità dell’ordinanza di rigetto della richiesta di incidente probatorio.   La giurisprudenza, facendo leva sia sul principio di tassatività che sulla natura  dell’istituto in esame, ritiene il provvedimento non impugnabile 114. Richiama, in  particolare, il concetto di “utilità” dell’assunzione probatoria in relazione alle finalità difensive. Il percorso argomentativo muove, cioè, dalla specificazione normativa del comma 10 dell’art. 391-bis che, ai fini dell’audizione davanti al pubblico ministero della persona in grado di riferire circostanze utili alle indagini,  presuppone l’avvenuto diniego di rendere dichiarazioni al difensore. Per converso, il dato positivo richiamato dal successivo comma 11, perderebbe – secondo la  Suprema Corte – di significato se la richiesta del difensore vincolasse il giudice  per le indagini preliminari. Di qui, la Cassazione ritiene di riconoscere al giudice  lo stesso potere valutativo assegnato dalla giurisprudenza al pubblico ministero,  non potendo peraltro derogare alla disciplina dell’art. 392 che prevede una valutazione di rigetto o accoglimento della richiesta.    Per la dottrina, al contrario, tale soluzione pregiudica radicalmente le prerogative della difesa 115. L’incidente probatorio sollecitato dal difensore in sede di indagini difensive risponde ad una ragion d’essere che non è quella tipica dell’art.  392, bensì quella di ottenere tout court la deposizione del dichiarante reticente.  Assume, in altri termini, un valore compensativo della situazione di squilibrio rispetto all’attività del pubblico ministero, alla quale invece la persona non può sottrarsi 116. Si è arrivati a considerare come abnorme l’atto del giudice che non accoglie la richiesta e si è perciò ritenuta praticabile la strada del ricorso per cassazione 117.   C’è da dire che un accesso indiscriminato all’incidente probatorio potrebbe  comportare un abuso dello stesso ed un proliferare delle procedure incidentali.  Secondo alcuni 118, il criterio risolutore potrebbe essere quello della pertinenzarilevanza, sia pure adattato alle particolari esigenze dello specifico contesto. La  rilevanza non va parametrata sui presupposti ordinari dell’art. 392, ossia sul rischio che venga a mancare la prova nel futuro dibattimento. Il suo unico riferimento è l’addebito formulato in maniera provvisoria, rispetto al quale la prova richiesta può essere ritenuta rilevante o meno. Non si può, a nostro avviso, rimette                             114 Cass., Sez. III, 14.12.2011, S., CED, 2011/251645; Cass., Sez. III, 9.4.2002, Mondadori,  CED, 2002/221973.    115 F. Centorame, Incidente probatorio e investigazioni difensive, 2654.  116 S. Lorusso, Investigazioni difensive, 514.  117 L. Icardi, Primi spunti giurisprudenziali, 545.   118 L. Parlato, Il “diritto al silenzio” del potenziale testimone, 877.      L’esercizio del diritto di difesa nelle indagini preliminari 353   re al giudice una valutazione in merito alla “utilità” della fonte di prova dichiarativa per le indagini difensive, poiché non solo si tratterebbe di una verifica assai  difficoltosa per il giudice, ma finirebbe altresì per obbligare il difensore a disvelare in toto gli atti investigativi a sua disposizione.   In ultima analisi può dirsi che, se si dovesse accogliere l’interpretazione restrittiva della giurisprudenza, poco incline ad allontanare i correttivi difensivi dai  loro omologhi (artt. 362 e 392) e dai relativi presupposti di applicabilità, si finirebbe per imporre al difensore di formulare istanze sostenute da un ampio corredo  documentale, che implicherebbero una improvvida discovery della strategia difensiva.   7. La ricerca sullo stato dei luoghi e delle cose.   La legge sulle indagini difensive ha tonificato i poteri di ricerca ed individuazione della fonte di prova, annoverando la tipologia di attività da potere eseguire (accessi, rilievi tecnici, grafici, planimetrici, fotografici, audiovisivi) e la  loro modalità di documentazione (art. 391-sexies) nonché consentendo al difensore e ai suoi ausiliari di accedere a luoghi privati e non aperti al pubblico, anche senza il consenso di chi ne ha la disponibilità attraverso il provvedimento  autorizzativo del giudice (art. 391-septies). Si dà corpo, per la prima volta, ad  uno strumento di ricerca coattiva sinora nelle sole mani del titolare dell’interesse pubblico 119, permettendo alla parte privata di acquisire direttamente la  prova attraverso il compimento di «atti non ripetibili compiuti in occasione  dell’accesso ai luoghi» ed «accertamenti tecnici ripetibili» e di impiegarli al  processo attraverso l’inserimento nel fascicolo del dibattimento ex art. 431 (art.  391-decies commi 2 e 3). Si amplia, altresì, il potere di accesso del consulente  tecnico al materiale già acquisito e sequestrato dal pubblico ministero o dalla  polizia giudiziaria, autorizzandone l’esame nel luogo in cui si trova ma nel rispetto delle prescrizioni impartite dall’autorità giudiziaria per la sua conservazione (art. 233 commi 1-bis e 1-ter) 120.   Al di là del dato formale, la disciplina offre il destro a molte critiche in merito  alla sua efficacia 121. Per un verso, presenta «una somma di silenzi legislativi» 122;  per altro verso, gli spazi operativi del difensore incontrano un limite invalicabile  nella mancanza di poteri coercitivi. Il difensore, invero, può agire sulle prove fisiche ma solo quando non rischia di alterare, mutare e distruggere le fonti di prova,  sottraendole all’accertamento da parte del pubblico ministero e della polizia giu                             119 S. Lorusso, L’esame della scena del crimine, 268.  120 E. Aprile, Le indagini tecnico-scientifiche, 4037.  121 V., volendo, D. Curtotti, Rilievi e accertamenti tecnici, 257.   122 S. Tesoriero, I poteri investigativi del difensore, 646.     354 Donatella Curtotti   diziaria 123. Ben può accadere che assista passivamente all’eventuale distruzione  di una prova (ad esempio, la pioggia che “lava” le tracce ematiche) ma non può  compiere attività che intenzionalmente o anche negligentemente modifichino lo  status quo ante del quadro probatorio. Di qui, non può compiere sequestri, così  come effettuare rilievi o accertamenti modificativi senza l’intervento dell’autorità pubblica. Non può, in sostanza, porre in essere azioni incidenti sulla  funzionalità dei meccanismi processuali tesi al conseguimento dello scopo proprio  del processo penale, cioè la ricostruzione dei fatti e l’accertamento della responsabilità.   La questione non pone molti problemi a proposito di eventuali provvedimenti  di “ricerca coattiva”, restrittivi della libertà dei singoli quali sequestri o anche  ispezioni e perquisizioni, nei cui confronti la Carta costituzionale chiarisce expressis verbis il carattere pubblicistico della titolarità del soggetto legittimato a  porli in essere, prevedendo peraltro dei vincoli all’esercizio della potestà statale a  tutela dell’individuo (artt. 13 e 14 Cost., rispettivamente sulla libertà della persona fisica e del domicilio).    Molto meno facile è l’inquadramento giuridico del divieto di acquisizione della prova penale, inteso non come semplice diritto all’iniziativa istruttoria, bensì  quale diritto di appropriarsi della prova sottraendola o distogliendone il contenuto  originale alla parte pubblica.   La questione non è di poco conto nella disciplina in esame poiché, per un verso, il rischio di contaminazione dello stato dei luoghi e delle cose è insito in quasi  tutte le attività tecnico-investigative e, per l’altro, non è pacifico tra gli esperti del  settore quale sia l’attuale qualifica del difensore a cui la legge n. 397/2000 sembra  aver assegnato un “nuovo ruolo”, una sorta di pubblico difensore, dotato di diritti  e doveri riservati prima ai soli organi rivestiti di natura e funzione pubblica. Inutile dire che la soluzione di questo dubbio finisce per incidere irrimediabilmente  sullo spazio d’azione del difensore e del suo consulente tecnico in materia di rilievi ed accertamenti che, peraltro, coincidono molto spesso con atti capaci di  consumare la prova del reato 124.                               123 Si sa che non è facile fissare in modo chiaro i confini del concetto di “alterazione”. Si   dice che lo sbarramento finale è di certo segnato dalla mozione di frode processuale ricordando  che la giurisprudenza espressasi sull’art. 374 c.p. ingloba anche la fase delle indagini della polizia giudiziaria dirette ad assicurare le prove e le tracce del reato. Di qui, commette reato  chiunque modifichi lo stato dei luoghi o delle cose subito dopo un fatto delittuoso o antecedentemente all’attività di polizia giudiziaria (Cass., Sez. III, 24.1.1979, Zarrelli, in Giust. pen.,  1979, II, 626). Sotto il profilo oggettivo, sempre la giurisprudenza richiede che, allo stato delle  cose, venga apportata una modificazione materiale tale da implicare il pericolo di una diversa  interpretazione dei fatti da accertare, a causa dell’alterazione delle sue componenti probatorie.  Cass., Sez. VI, 6.4.1988, Pispero, in Cass. pen., 1989, 848; Cass., Sez. I, 24.10.1985, Franzé,  in Cass. pen., 1987, 1114.    124 Si pensi all’ipotesi del repertamento di un’impronta che rende irripetibile l’atto perché,  cancellandola, ne impedisce una nuova acquisizione.      L’esercizio del diritto di difesa nelle indagini preliminari 355   Tornando alle indagini tecnico-scientifiche e all’incisività operativa del difensore sulla fonte di prova, ci sembra, però, che la risposta al quesito abbia soprattutto un fondamento di portata costituzionale. Il diritto di ricercare la prova  proviene dal diritto di difendersi provando (artt. 24 e 111 Cost.) e, ancor prima,  dal rispetto dei diritti inviolabili della persona (art. 2 Cost.). Ma non gli può essere  attribuito un valore assoluto; come ripetuto ormai da tempo dalla giurisprudenza,  al pari di ogni altro diritto 125, quello di difesa può subire adattamenti e restrizioni  in relazione ad altri diritti o interessi costituzionalmente garantiti, con i quali il  primo deve necessariamente coordinarsi 126. Tra questi, un ruolo indubbiamente  primario è riconosciuto «alla realizzazione della giustizia che, tra l’altro, vale ad  assicurare l’esercizio di tutte le libertà» 127.   Qualcuno potrebbe ritenere che poteri analoghi a quelli degli organi d’indagine  pubblica spettino al difensore delle parti private, in ossequio al diritto di difendersi provando.   Va precisato, tuttavia, che la legge non è silente sull’argomento. Da un alto,  l’art. 391-septies demanda al giudice il compito di impartire le concrete modalità  di esecuzione dell’accesso ai luoghi privati o non aperti al pubblico, quando è  chiamato ad emanare l’autorizzazione in mancanza di assenso della persona che  ha la disponibilità del luogo da esaminare. Queste non possono che essere tese ad  impedire che la parte muti la condizione probatoria della cosa o del luogo di cui  vuole prendere visione. Non è pensabile altra soluzione posto che il giudice, scevro di competenze tecniche, non potrà mai fornire dettagli operativi in ordine  all’esecuzione degli accertamenti e dei rilievi da effettuare.   Dall’altro lato, la norma dalla quale traspare a chiare lettere il divieto in capo  al difensore di alterazione delle fonti di prova è l’art. 391-decies, che ammette il                               125 Non si può ignorare come sia proprio il processo penale il luogo in cui maggiormente le  garanzie individuali collegate ai diritti di libertà dell’individuo subiscono limitazioni più o meno estese in nome dell’efficienza del processo. Un’analisi puntuale dei vari tentativi di contemperamento dei contrapposti diritti costituzionali in seno al rito penale si rinviene in P. Felicioni, Le ispezioni, 40.   126 V. Cass., Sez. VI, 27.5.1986, Sartori, in Cass. pen., 1987, 297: «se da un lato, l’esercizio  del diritto di difesa – in quell’accezione particolare che si riferisce ai soggetti legittimati al patrocinio – deve essere annoverato tra quelli ai quali l’ordinamento giuridico attribuisce il più  ampio ambito di espansione, e ciò per consentire l’effettiva attuazione del principio solennemente affermato nell’art. 24, comma 2, Cost. – è altrettanto vero, dall’altro, che qualsiasi diritto non nasce mai assoluto, ma è anzi sempre limitato. Nell’ambito dello stesso schema costituzionale, infatti, ogni diritto deve armonizzarsi con gli altri e nello stesso tempo deve sottostare  a quei limiti che sono imposti, prima che da esigenze particolari, da esigenze e necessità di carattere generale: spesso di grado non inferiore alle prime e anche prevalenti. Tra queste, indubbiamente, ha una preminente posizione l’interesse dello Stato all’amministrazione della giustizia ed alla sua corretta attuazione, in modo particolare attraverso processi civili e penali, nei  quali il principio di soggezione alla legge e del rispetto di questa da parte di tutti, sovrasta giudici, parti, difensori (art. 101 Cost.)».    127 C. cost., 28.11.1968, n. 114.     356 Donatella Curtotti   ricorso all’atto e all’accertamento tecnico non ripetibile solo se compiuto nelle forme di un contraddittorio imperfetto, qual è quello che vede la presenza del pubblico ministero o della polizia giudiziaria.   Ciò sta a significare che, se al difensore è concessa la facoltà di compiere indagini che possono arrivare ad incidere irreversibilmente sulle prove solo a condizione di instaurare una modalità partecipata di acquisizione del materiale probatorio, va da sé che in ogni altro caso questo potere non gli è concesso.   Dal divieto di alterazione delle fonti di prova deriva anche il divieto di procedere al prelievo e al repertamento di ogni genere di traccia o segno del reato.  Potestà di natura pubblicistica, rimessa al magistrato inquirente e alla polizia giudiziaria, sicché alla parte privata spetterà la scelta se veicolare la propria azione  captativa attraverso il pubblico ministero.   Va aggiunto, per inciso, che la legge n. 397/2000 non ha tenuto conto del gap  esistente a livello tecnologico 128. È impensabile che il difensore, l’investigatore  privato e il consulente tecnico siano dotati della strumentazione necessaria ad  eseguire i rilievi secondo i più elaborati ritrovati della tecnologia e della scienza  di cui, invece, si avvale la polizia giudiziaria specializzata. La difesa paga anche  lo scotto dell’onerosità economica degli accertamenti che possono venire effettuati nei laboratori pubblici o privati, dal costo elevatissimo.   C’è poi un’ulteriore disfunzione che pregiudica la piena realizzazione delle facoltà tecniche concesse al difensore in questi casi. Il fenomeno poco chiaro di  «concorrenzialità e conflittualità» 129 tra l’attività del difensore e quella del  pubblico ministero. È ipotizzabile che il pubblico ministero, ricevuto avviso dal  difensore che intende procedere all’accertamento tecnico irripetibile, anziché  esercitare le facoltà di intervento e partecipazione all’atto previste dal comma 3  dell’art. 391-decies, si determini ad esercitare i propri poteri di apprensione coattiva delle cose pertinenti al reato, procedendo al sequestro della cosa su cui il difensore intende svolgere l’accertamento non ripetibile al fine di assicurarla al processo e di compiere accertamenti tecnici d’ufficio direttamente o mediante richiesta di incidente probatorio. Questa evenienza non è solo altamente probabile ma  anche giuridicamente prospettabile, posto che la norma non detta alcuna disposizione sul coordinamento tra le concorrenti facoltà delle parti privata e pubblica e  non introduce limiti all’esercizio dei poteri di coercizione reale attribuibili all’organo del pubblico ministero 130.   Facendo leva su una interpretazione della norma processuale che valorizzi le  esigenze di conformità al principio di parità delle parti del processo, stabilito  dall’art. 111 Cost., si potrebbe ritenere che «il pubblico ministero non debba esercitare i propri poteri di coercizione reale al puro fine di sostituire forzosamente il                               128 A. Confalonieri, La ricostruzione della “scena del delitto” ad opera del difensore, 808.   129 G. Locatelli, G. Sarno, Gli atti di investigazione difensiva, 209.  130 Per qualcuno, tuttavia, la mancanza di regole puntuali va a detrimento del pubblico mi nistero. Cfr. G. Iadecola, Le nuove indagini investigative da parte dell’avvocato, 571.      L’esercizio del diritto di difesa nelle indagini preliminari 357   proprio accertamento tecnico non ripetibile ex art. 360 c.p.p. a quello intrapreso  dal difensore ai sensi dell’art. 391-decies c.p.p.» 131. Ma in verità, non esiste alcun  divieto espresso in capo al pubblico ministero di atti di coercizione reale, se non  quello esplicitato nell’art. 103 a proposito delle cose in possesso del difensore.   Analoga considerazione vale per il caso in cui il pubblico ministero proceda al  sequestro della res, indicata dal difensore per il “suo” accertamento, al fine di richiedere l’incidente probatorio al giudice che procede. Del resto, è ciò che prevede l’art. 391-decies quando, nel richiamare le medesime facoltà che l’art. 360 assegna al difensore nell’accertamento tecnico del pubblico ministero, estende a  quest’ultimo il diritto di invocare l’incidente probatorio.   8. L’accesso ai luoghi.   Ai sensi dell’art. 391-sexies, rubricato «accesso ai luoghi e documentazione»,  la riforma sulle investigazioni difensive ammette il difensore ad effettuare «un accesso per prendere visione dello stato dei luoghi e delle cose ovvero per procedere  alla loro descrizione o per eseguire rilievi descrittivi, grafici, planimetrici, fotografici o audiovisivi». Nell’art. 391-septies, rubricato «accesso ai luoghi privati e  non aperti al pubblico», si prevede che l’accesso possa compiersi in luoghi che  sono nelle disponibilità di soggetti di cui è necessario ottenere il consenso invocando, in alternativa, un provvedimento autorizzativo del giudice 132.   I soggetti legittimati a compiere gli accessi nonché tutti gli atti ivi espletabili,  sono «il difensore, il sostituto e gli ausiliari indicati nell’art. 391-bis» (art. 391sexies comma 1), tra i quali rientra a pieno titolo l’investigatore privato autorizzato secondo le indicazioni fornite dall’art. 327-bis comma 3 133. Nessuna previsione  discrimina tra il ruolo del detective e quello del consulente tecnico. Da un punto  di vista logico, deve ritenersi che il primo possa compiere rilievi e accertamenti  tali da non richiedere particolari cognizioni tecnico-scientifiche, mentre il secondo sia il soggetto idoneo a svolgere le attività più specialistiche oltre che gli accertamenti tecnici irripetibili (che rimangono pur sempre un atto del difensore) e  l’esame delle cose sequestrate che l’art. 233 comma 1-bis gli attribuisce specificamente 134.                               131 Così G. Locatelli, G. Sarno, Gli atti di investigazione difensiva, 210.   132 Ne individuano un rapporto di genere a specie, R. Bricchetti, E. Randazzo, Le indagini   della difesa, 121.  133 La giurisprudenza di merito ha avallato la prassi di consentire alla persona sottoposta al le indagini di presenziare personalmente all’attività difensiva di perlustrazione dei luoghi pubblici ed anche privati. Trib. Bari, 2.12.2002, De Matteis, in Arch. nuova proc. pen., 2004, 97.    134 «Quanto ai consulenti tecnici, il legislatore ha voluto precisare che di essi il difensore  potrà servirsi “quando sono necessarie specifiche competenze”: precisazione tutto sommato  superflua, essendo evidente che il difensore si avvarrà – come ha fatto finora – della collabora   358 Donatella Curtotti   Allo stesso tempo, però, al consulente non sono precluse le attività di tipo acquisitivo, come quelle di raccolta del materiale probatorio su cui poter effettuare  successivamente l’elaborazione di tipo valutativo.    La nomina del consulente tecnico del difensore, a differenza di quello del pubblico ministero, avviene senza alcun limite selettivo, non essendo la scelta circoscritta entro l’ambito segnato dall’iscrizione della persona da nominare nei relativi  albi professionali 135. Ciò desta perplessità, anche in considerazione delle conseguenze che potrebbero derivare se il rilievo o l’accertamento irripetibile venissero  compiuti da un consulente inesperto o inidoneo, e comportassero la distruzione del  materiale probatorio. Tra l’altro, il possibile rimedio sta solo nell’eventuale tempestività del pubblico ministero – eventualmente presente all’atto – nel provvedere al  sequestro immediato della cosa, soggetta all’operazione tecnica, per l’effettuazione  di un “suo” accertamento tecnico o, in ogni altro caso (assenza o inerzia del pubblico ministero), nell’adeguata valutazione d’inattendibilità ad opera del giudice.    Prima di analizzare le due figure di accesso, è opportuno fare alcune considerazioni valevoli per entrambe 136. Del resto, la distribuzione della disciplina in due  norme non incide sulla natura unitaria dell’istituto: contenuti dell’atto, documentazione dell’attività svolta, finalità, sono parti comuni alle due forme di accesso. Il  termine “accesso” è nuovo per il legislatore del rito penale. O, meglio, compare  nel codice del 1930 all’art. 457, come strumento d’ingresso «nel luogo in cui fu  commesso il reato» al fine di effettuare un’ispezione locale. La stessa dottrina  configurava l’accesso «non come un mezzo di prova per se stesso», ma alla stregua di «una formalità processuale per l’assunzione di determinati mezzi di prova» 137, fra i quali l’ispezione, la perquisizione e l’esperimento giudiziale.   Nel codice del 1988 non è dato ritrovare riferimento analogo in nessun’altra  disposizione 138. Si tratta senza dubbio di una terminologia tratta dal diritto tribu                            zione di questi soggetti laddove sia necessario utilizzare la loro specifica professionalità», secondo N. Triggiani, La L. 7 dicembre 2000, n. 397, 275.   135 La nomina del consulente tecnico da parte del difensore è disciplinata specificamente  dall’art. 3 delle Regole di comportamento del penalista nelle indagini difensive, emanate  dall’Unione delle Camere Penali, nel gennaio 2001. In particolare, tale incarico è conferito dal  difensore con atto scritto nel quale indica al consulente tecnico i suoi doveri: a) di attenersi alle  disposizioni di legge sulle indagini difensive, incluse quelle in materia di tutele dei dati personali; b) di comunicare senza ritardo le notizie e i risultati delle indagini e di trasmetterne  l’eventuale documentazione soltanto al difensore che ha conferito l’incarico o al suo sostituto;  c) di rifiutare, salva autorizzazione scritta del difensore, ogni altro incarico relativo o connesso  alla vicenda alla quale attiene quello conferito.    136 Per una visione di carattere generale sulla facoltà di accesso riconosciuta al difensore, N.  Ghedini, Prova documentale: un sospetto d’incostituzionalità, 56.   137 A. Massari, Ispezione (dir. proc. pen.), 962.  138 Di un congegno autenticamente innovativo, parla G. Di Chiara, Le linee prospettiche del   “difendersi ricercando”, 1. Per E. Fortuna, S. Dragone, Le prove, 448: «l’accesso non connota  in via esclusiva l’atto (d’ispezione), potendo essere disposto anche per una perquisizione o un  esperimento».     L’esercizio del diritto di difesa nelle indagini preliminari 359   tario, che conosce l’istituto dell’accesso per fini di controllo fiscale presso i locali  delle imprese, degli studi professionali e, a determinate condizioni, anche presso  le abitazioni (art. 33 d.P.R. 29.9.1973, n. 600, e art. 52 d.P.R. 26.10.1972, n. 633).   Analogamente a questa figura, l’accesso regolato dal codice di rito penale rappresenta lo strumento d’indagine con cui poter entrare a pieno titolo in un luogo  per prendere visione dei suoi ambienti e/o di alcune cose in esso contenute potendo compiere le attività descrittive indicate puntualmente nell’art. 391-sexies oltre  che quelle di natura tecnico-scientifica di carattere irripetibile “recuperate”  dall’art. 391-decies.   La finalità dell’accesso, del resto, è enunciata a chiare lettere dagli artt. 391sexies e 391-septies. È un sopralluogo con una preminente connotazione osservativa, perché nasce al precipuo fine di permettere alla difesa di percepire una determinata realtà di fatto con l’obiettivo di descriverla così come appare, cioè di  guardare e controllare direttamente l’ambiente e le cose attinenti al reato consentendo di avere contezza dello scenario in cui si è svolta l’azione delittuosa (art.  391-sexies) nonché di accertare le tracce e gli altri effetti materiali del reato (art.  391-septies comma 3). Il tutto attraverso l’osservazione dello stato dei luoghi e  delle cose, la loro descrizione e il compimento di rilievi (come quelli grafici, planimetrici, fotografici o audiovisivi).   Si precisi, a tal proposito, che l’accesso non va identificato con gli atti che il  difensore può eseguire sui luoghi e sulle cose. Sono istituti processuali diversi,  rispetto ai quali l’accesso risulta propedeutico e strumentale. Per poter compiere  rilievi, il difensore necessita di attivare la procedura relativa all’accesso ai luoghi  che presenta requisiti tassativi nel caso di spazi privati e non aperti al pubblico.  Può accadere, invece, che il difensore compia un accesso senza ravvisare la necessità di procedere a rilievi o accertamenti, così come (cosa che accade di sovente) il primo ingresso potrebbe venire impiegato dal difensore per verificare de visu  un luogo o una cosa sulla quale, successivamente (magari dando mandato ad uno  degli ausiliari), effettuare le attività di natura tecnica e scientifica.   Sebbene nella prassi si usi redigere un unico verbale, al quale viene allegata la  documentazione relativa ai rilievi espletati che ne diventa, così, parte integrante,  meglio sarebbe procedere alla formazione di due verbali distinti, destinando quello dei rilievi ad una descrizione puntuale delle operazioni compute.    Ma l’accesso è anche altro. Va oltre le attività di natura essenzialmente “statica”. Se fosse solo questo, saremmo di fronte ad un istituto poco rilevante per le  difese e le loro indagini. Invece si è legittimati ad estendere l’intervento del difensore anche ad indagini più penetranti, finalizzate a ricercare ed individuare gli  elementi di prova favorevoli all’assistito attraverso un ampio ventaglio di attività  tecnico-scientifiche, di natura acquisitiva e valutativa, a carattere ripetibile ed irripetibile. La conclusione si ricava da quanto indicato nello stesso art. 391-sexies,  lì dove il legislatore apre il catalogo dei rilievi espletabili a quelli di natura “tecnica”, impiegando una dizione volutamente generica e comprensiva di qualsiasi  forma di attività di ricerca della prova, nonché nell’art. 391-decies, stante il richiamo agli accertamenti tecnici non ripetibili.     360 Donatella Curtotti   Si vedrà in seguito ciò che è consentito al difensore 139. Al momento, è sufficiente ricordare che l’attività tecnica, anche quella del difensore (nonostante la  tipicità degli atti d’indagine contemplati dagli artt. 391-bis s.) ha un contenuto fisiologicamente atipico. S’intende dire che non è possibile fornire un elenco esaustivo dei rilievi o degli accertamenti che gli esperti possono compiere in seno al  procedimento penale, perché verrebbe reso immediatamente obsoleto dal progresso tecnologico e scientifico, in costante evoluzione.   C’è anche da aggiungere che lo scenario al quale si riferisce l’istituto dell’accesso non è solo il locus commissi delicti, bensì qualsiasi luogo che offra concrete possibilità di reperire fonti di prova utili all’indagine difensiva. Se così non  fosse, il legislatore avrebbe dedicato molta più attenzione al rischio che, più  d’ogni altro, è legato all’indagine sulla scena di un crimine, ossia l’alterazione  dello stato dei luoghi e delle cose.   La norma non offre alcuna cautela in proposito; consente alla difesa di intervenire  in maniera autonoma nel luogo del delitto, senza oneri di assicurazione dello status  quo né obblighi di comunicazione alla polizia giudiziaria alla quale, invece, il codice  di rito impone di provvedere a conservare immutata la situazione probatoria.   La spiegazione non sta certo nella mancanza di lesività dei mezzi investigativi  a disposizione della difesa, nel senso di ritenere che i rilievi di cui dispone il difensore siano inidonei ad alterare le fonti di prova. Si è già ampiamente dimostrato come anche il semplice accesso alla scena criminis produca una modificazione,  una c.d. contaminazione delle fonti di prova che prescinde anche da ogni buona  condotta dell’operatore.   Senza dubbio, la scena del crimine è l’ambiente principe cui la norma fa riferimento, soprattutto allorquando (all’ultimo comma dell’art. 391-septies) limita  l’accesso ai luoghi di abitazione e loro pertinenza ai casi in cui sia necessario accertare le tracce e gli altri effetti materiali del reato. Ma nell’intenzione del legislatore la norma è stata elaborata per coprire una vasta gamma di situazioni investigative che hanno come presupposto l’arrivo in un luogo che è in qualche modo  legato all’azione criminosa o contiene oggetti aventi la stessa caratteristica. Si  pensi, ad esempio, al problema dell’acquisizione di documenti conservati in luoghi privati. L’accesso di cui all’art. 391-septies rappresenta l’istituto processuale  che consente al difensore di accedere ad un documento che non potrebbe acquisire con altro atto investigativo, perché fuori dalla portata dell’art. 391-quater destinata alla richiesta di documentazione alla pubblica amministrazione. Il legislatore, nel consentire l’accesso nell’altrui sfera privata, legittima una sorta di ispezione dei luoghi e perciò quanto lì trovato, compresi gli oggetti, può essere riprodotto mediante estrazione di copia o fotografie.   Questa possibilità, naturalmente, è vincolata alla disponibilità dell’interessato  e non può inquadrarsi, come anticipato poc’anzi, nell’ambito del diritto di acquisizione di cui all’art. 391-quater. In caso di diniego dell’avente diritto, al difenso                             139 Infra, 9.     L’esercizio del diritto di difesa nelle indagini preliminari 361   re non resta che chiedere l’intercessione del pubblico ministero formulando un’istanza di sequestro probatorio ex artt. 367 e 368 140. Il pubblico ministero può procedere al sequestro del documento ovvero emettere ordine di esibizione al solo fine  di estrarne copia (artt. 248-256). In caso contrario, trasmette l’istanza correlata del  parere negativo al giudice per le indagini preliminari che, se la ritiene  ammissibile e rilevante, decide de plano provvedendo al sequestro 141.   Un’ultima considerazione resta da compiere in merito alla portata dell’istituto  dell’accesso ai luoghi. Si tratta senza dubbio di un atto difensivo “forte” rispetto  agli altri atti dell’indagine privata, anzitutto per il suo ampio spazio operativo. Oltre a ciò va evidenziata l’attitudine ad aggirare l’intervento del pubblico ministero  creando un rapporto diretto tra difensore e giudice. Questa caratteristica rende  l’atto in parola appetibile per la difesa, a cui non è richiesto di svelare le proprie  “mosse” alla controparte.   L’art. 391-sexies riconosce un diritto incondizionato di accesso ai luoghi  pubblici; tra le attività di nuovo conio, è quella che garantisce la più ampia libertà  di azione al difensore e ai suoi ausiliari, che non hanno oneri ed obblighi informativi nei confronti dell’autorità giudiziaria e possono agire in piena libertà, perlomeno sino a quando la loro ricerca non finisce per incidere sui diritti individuali e  sull’indisponibilità delle fonti di prova, per cui si rende necessario il ricorso al sequestro del pubblico ministero o all’avviso allo stesso per il compimento di un accertamento tecnico irripetibile 142.   L’art. 391-septies, invece, attribuisce al difensore un diritto condizionato di  accesso ai luoghi privati o non aperti al pubblico, la cui realizzazione è subordinata al consenso di chi ha la disponibilità del luogo ovvero all’autorizzazione del  giudice. Il diritto di difesa, in questo caso, cede il passo a principi costituzionali  posti a tutela della proprietà privata (art. 42 Cost.) e, soprattutto, dell’inviolabilità  del domicilio (art. 14 Cost.). La garanzia è vieppiù accentuata grazie al comma 2,  ove si prevede che «la persona presente è avvertita della facoltà di farsi assistere  da persona di fiducia, purché questa sia prontamente reperibile e idonea a norma  dell’articolo 120». Inoltre, tanto le Regole di comportamento del penalista (art. 14  comma 2) quanto il Codice deontologico forense (art. 52 comma 11) impongono  al difensore l’obbligo di informare chi ha la disponibilità del luogo della possibilità che, ove non sia prestato il consenso, l’accesso venga autorizzato dal giudice.   Preme sviluppare una riflessione di ordine concettuale sulle categorie dei luoghi interessati dalle due previsioni, posto che da questa dipende l’operatività più o  meno restrittiva della disciplina processuale. Intanto, l’ambito applicativo dell’art.  391-sexies si determina per sottrazione, scorporando dal novero degli spazi accessibili al difensore le categorie dei «luoghi privati» e dei luoghi «non aperti al pubblico», ai quali la norma successiva dedica una disciplina particolare.                               140 Cass., Sez. II, 12.10.2005, Giambra, in Cass. pen., 2007, 643.   141 Così M. Morra, Documenti privati tabù per Perry Mason, 79.  142 F. Cioli, Investigazioni private, 112.     362 Donatella Curtotti   Sono luoghi privati quelli in regime di proprietà privata che attribuiscono al titolare il diritto al godimento esclusivo della cosa con facoltà di escludere ogni altro  (art. 832 c.c.) 143. Rientrano fra i luoghi «non aperti al pubblico» 144, quelli privati e  pubblici sui quali il privato o l’ente pubblico hanno poteri di esclusività in tutto  eguali a quelli esercitabili dal proprietario (ad esempio, un circolo). Per contro, sono  luoghi pubblici, quelli continuativamente liberi, di diritto e di fatto, a tutti o ad un  numero indeterminato di persone 145, come una piazza o i giardini pubblici 146, la  campagna 147, il bosco non recintato 148, la via pubblica 149. Appartengono infine al  novero dei luoghi aperti al pubblico 150, quelli di natura pubblica o privata, a cui  possono accedere indistintamente tutti, senza che venga richiesto il consenso da parte di chi ha poteri di disposizione sul luogo stesso, ma su cui sono comunque poste  speciali condizioni d’ingresso 151. Lo sono, perciò, le scuole, i musei, le caserme 152,                               143 Da ultimo, in giurisprudenza, Cass., Sez. II, 20.5.2016, Matera e altro, CED, 2016/267204; si   veda altresì Cass., Sez. Un., 28.3.2006, Prisco, in Cass. pen., 2006, 3937.   144 Concettualmente diversi sono i luoghi esposti al pubblico, cioè i luoghi visibili da più   persone. In argomento, Cass., Sez. IV, 24.1.2012, Aidi Parietti, CED, 2012/252673, secondo  cui «sono legittime le videoriprese, eseguite dalla polizia giudiziaria, in assenza di autorizzazione del giudice, mediante telecamera esterna all’edificio e aventi per oggetto l’inquadramento del davanzale della finestra e del cortile dell’abitazione, trattandosi di luoghi esposti al  pubblico e, pertanto, oggettivamente visibili da più persone. Ne deriva che, in virtù di detta  percepibilità esterna, non sussiste alcuna intrusione nella privata dimora o nel domicilio e non  sussistono, pertanto, le ragioni di tutela, sub specie di diritto alla riservatezza o alla “privacy”,  ad essi connesse, potendosi, in tal caso, sostanzialmente equipararsi l’uso della videocamera ad  una operazione di appostamento, eseguita nei limiti dell’autonomia investigativa, senza alcuna  necessità di autorizzazione da parte dell’autorità giudiziaria».   145 Cass., Sez. III, 13.11.1985, Slavo, in Cass. pen., 1987, 1324.  146 Cass., Sez. III, 18.3.1968, Moschini, CED, 1968/108931.  147 Cass., Sez. I, 24.5.1983, Porcu, CED, 1983/160666.  148 Cass., Sez. III, 12.10.1953, Pietronave, in Giust. pen., 1954, II, 117.   149 Cass., Sez. III, 24.2.1950, Meniconi, in Giust. pen., 1959, II, 384.  150 «“Luogo pubblico” ed “aperto al pubblico”, anche se espressioni collocate dal legislato re su un piano di equivalenza ed accomunate dal requisito della pubblicità, sottintendono due  concetti differenti. Invero, soltanto il luogo aperto al pubblico è suscettibile di perdere tale qualifica quando il pubblico, in virtù delle speciali condizioni poste da coloro che hanno poteri di  disposizione sul luogo medesimo, non possano più accedervi. In tal senso, si è ritenuto che  rendono pubblico (o aperto al pubblico) il luogo tutte quelle attività il cui esercizio importi necessariamente, e per sua stessa natura, l’ingresso illimitato ed indifferenziato di qualsiasi persona, mentre si è riconosciuta una destinazione tipicamente privata al luogo ove il titolare, per  lo svolgimento della sua attività, ponga una barriera tra sé e il pubblico, inibendo l’ingresso  quivis de populo o comunque alle persone per le quali non venga prestato il consenso» (Cass.,  Sez. III, 1.6.1983, Scopel, CED, 1983/160764).    151 Cass., Sez. IV, 7.9.1989, Godizzi, in Cass. pen., 1990, I, 2100.  152 Cass., Sez. III, 20.5.1983, Gulino, in Giust. pen., 1984, II, 348.     L’esercizio del diritto di difesa nelle indagini preliminari 363   le chiese 153, i caffè, i teatri, i cinema 154, gli ospedali 155.  Passando al consenso di «chi ne ha la disponibilità» (art. 391-septies comma   1), occorre operare una distinzione in rapporto al momento in cui la richiesta di  accesso viene avanzata. Prima che del luogo abbia disponibilità la polizia giudiziaria, il consenso va chiesto al titolare dello ius excludendi alios, sia esso proprietario, comproprietario, conduttore, etc. Dal momento successivo all’arrivo  della polizia giudiziaria, titolare del dovere di curare la conservazione della tracce  ai sensi del combinato disposto degli artt. 348 e 354, è in capo a questa che si trasferisce la valutazione dell’opportunità dell’accesso, tanto se il luogo è pubblico  quanto se privato o non aperto al pubblico, sia che soggiaccia a sequestro sia  quando delimitato con interdizione all’accesso e sottoposto alle attività di conservazione di cui sopra. Allo stesso modo, il potere di esclusione passa dalla polizia  giudiziaria al pubblico ministero nel momento in cui costui acquisisce la direzione  delle indagini o interviene sulla scena criminis (art. 354). In caso di diniego dell’uno o dell’altro organo, al difensore spetta inoltrare la richiesta di autorizzazione  al giudice.    Tornando al soggetto privato nella cui disponibilità si trovi il luogo da ispezionare, c’è da specificare che nel caso di una pluralità di titolari occorre il consenso  di tutti.   La norma nulla dice a proposito della procedura da adottare nel caso di un accesso a carico di alcune categorie di soggetti, destinatari di particolare tutela da  parte del codice di rito. Si pensi, ad esempio, all’ingresso nell’ufficio di altro difensore. In mancanza di apposita disciplina, si dovrà operare nei limiti e secondo  le modalità previsti dall’art. 103. Analoga soluzione andrà adottata qualora il luogo sia nella disponibilità di soggetti che rivestono la qualifica di membri del Parlamento, di ministri, di giudici della Corte costituzionale: per l’accesso il giudice  dovrà ottenere l’autorizzazione ad actum, secondo i casi, da parte della Camera  competente o della Corte costituzionale.   Molto generica si presenta la disciplina relativa all’autorizzazione del giudice. È uno degli aspetti della riforma del 2000 che presenta maggiori punti oscuri.  Si cominci col dire che, mentre l’effettuazione dell’accesso è consentita a tutti i  protagonisti dell’investigazione difensiva, la richiesta di autorizzazione è un atto  cui è legittimato il solo difensore. Essa va inoltrata al «giudice»; e poiché la legge  nulla specifica, la competenza funzionale spetterà all’organo che procede nella  fase interessata dalla richiesta.                               153 Cass., Sez. III, 11.4.1992, Lavalle, in Giust. pen., 1992, II, 536.  154 Cass., Sez. III, 23.6.1986, Boscardi, in Cass. pen., 1988, 251.  155 «Le stanze di ospedale ove sono ricoverati i pazienti rientrano tra i luoghi pubblici o   aperti al pubblico stante, a seconda dei casi, la presenza del personale dipendente, medico e  paramedico, nonché del pubblico, che rende pur sempre percepibile, o da estranei o dal personale stesso, anche nelle ore notturne, quanto vi si opera», per Cass., Sez. III, 23.11.2011, C.,  CED, 2012/252126.      364 Donatella Curtotti   Il provvedimento autorizzativo ha natura di decreto motivato, posta la mancanza di un contraddittorio preventivo all’assunzione della decisione. Nessun parere compete al pubblico ministero, per evitare la discovery dell’atto; né sono previsti termini procedurali. Quanto al contenuto del provvedimento, il comma 1  dell’art. 391-septies stabilisce che il giudice specifichi «le concrete modalità»  dell’accesso. Tale requisito non corrisponde ad un onere di motivazione. Non è  tuttavia pensabile che il decreto possa presentare solo indicazioni di tipo operativo, senza spiegare le ragioni della limitazione imposta alla libertà domiciliare. Ne  discenderebbe altrimenti l’illegittimità della norma per violazione dell’art. 14  Cost., che, richiamando le garanzie prescritte in materia di libertà personale, esige  un provvedimento giurisdizionale motivato.   Ciò detto, il contenuto della motivazione non può che avere ad oggetto il requisito della “necessità investigativa” («se è necessario accedere ai luoghi», recita  infatti l’art. 391-septies comma 1). Ma cosa s’intenda con tale espressione non è  pacifico.   Qualcuno ritiene che il compimento dell’accesso contro la volontà del titolare  del diritto di esclusione non debba essere soltanto opportuno o utile a fini investigativi, ma anche cogente, imprescindibile e, soprattutto, insostituibile con altro  atto investigativo non invasivo della sfera della libertà personale 156.   Se così fosse, però, il diritto alla ricerca della prova subirebbe una sensibile  contrazione. Infatti, affinché il giudice possa compiere una valutazione sul requisito dell’imprescindibilità ed insostituibilità dell’atto richiesto, necessiterebbe di  adeguato materiale informativo che, tuttavia, in primo luogo nessuna norma rende  oggetto di un onere di deposito a carico del difensore al momento della richiesta;  in secondo luogo, comunque, nella prassi nessun difensore esibirebbe per evitare  la discovery dei propri risultati investigativi; in terzo luogo, qualora l’accesso fosse il primo atto d’indagine privata, non sarebbe nella disponibilità della difesa.    Sembra, allora, più coerente con la ratio della riforma ritenere che il giudice  debba autorizzare il compimento dell’atto quando il difensore dimostri che l’accesso è finalizzato all’esercizio del diritto di prova, nella sua massima espansione  che è quella descritta nell’art. 327-bis.   La norma, come anticipato, richiede anche che il giudice prescriva le modalità  di accesso. Ancora una volta, il contenuto non è chiaro. Non si può pensare che il  legislatore abbia inteso fare riferimento alle modalità tecnico-operative che il difensore ed i suoi ausiliari devono seguire nel compiere l’accesso e le successive  attività d’ispezione ed analisi delle cose ivi rinvenute. Oltre a non poter specificare nel dettaglio le concrete attività che il difensore può compiere nel contesto  dell’accesso (che rientrano nella discrezionalità tecnico-scientifica del difensore e  dei suoi esperti), non sarebbe concretamente possibile neanche immaginare di  quantificare la durata dell’accesso ed il tipo di attività per cui è consentito.   Risalendo alla tutela che permea la disciplina dell’accesso ai luoghi non aperti                               156 Così G. Locatelli, G. Sarno, Gli atti di investigazione difensiva, 227.     L’esercizio del diritto di difesa nelle indagini preliminari 365   al pubblico, viene facile pensare che il decreto debba contenere prescrizioni idonee a recare il “minor danno” al soggetto che subisce l’ingresso forzoso, attraverso una delimitazione della facoltà d’intrusione nello spazio privato di un altro  soggetto (quindi, specificazioni su quali parti dell’immobile poter ispezionare o  l’orario dell’accesso). In più, recuperando una regola di “sistema”, nelle prescrizioni del giudice vanno contemplate anche quelle necessarie a garantire la conservazione dello stato originario dei luoghi e delle cose. Pur nel silenzio della norma,  infatti, corrisponde ad una “lettura” costituzionalmente orientata l’impedire al difensore la modifica, dispersione o alterazione del quadro probatorio. Non a caso,  l’art. 233 nel prevedere che il giudice, a richiesta del difensore, possa autorizzare  il consulente tecnico ad esaminare le cose sequestrate nel luogo in cui si trovano,  stabilisce che debba al contempo impartire «le prescrizioni necessarie per la conservazione dello stato originario delle cose e dei luoghi e per il rispetto delle persone» (comma 1-ter).   Nessun mezzo di gravame è previsto avverso l’accoglimento o il rigetto della  richiesta di autorizzazione all’accesso, nel preciso intento di evitare di introdurre  un doppio grado di giudizio che mal si concilierebbe con i tempi celeri delle attività d’investigazione. Per una voce della dottrina, però, il rigetto non preclude la  possibilità di presentare una nuova istanza 157 (magari, su presupposti operativi diversi o per un mutato stato delle fonti di prova), così come al giudice è sempre  concesso di revocare il provvedimento già emanato 158.   La giurisprudenza di merito 159 ha ammesso la configurabilità di una nullità del  provvedimento di rigetto, ex art. 178 lett. c, per violazione del diritto di difesa,  capace di propagarsi al decreto che dispone il giudizio e di determinare così la regressione del procedimento alla fase in cui il vizio si è verificato.   Il comma 3 dell’art. 391-septies non consente l’accesso «ai luoghi di abitazione e loro pertinenze, salvo che sia necessario accertare le tracce e gli altri  effetti materiali del reato». S’intende, così, proteggere la sfera più intima dell’individuo che può subire ingerenze nella sua vita domestica soltanto per esigenze difensive motivate da finalità di accertamento “materiale” del reato.   La dottrina, sul punto, si è divisa non condividendo sempre il carattere eccezionale dell’istituto. Sulla scorta della considerazione che la condotta criminosa lascia  sempre un elevato numero di tracce dalle quali risalire all’evento e ai suoi protagonisti, la puntualizzazione non sembrerebbe «forse nemmeno del tutto indispensabile»  perché il presupposto dell’accertamento materiale delle tracce è insito in ogni attività                               157 P. Gualtieri, Le investigazioni del difensore, 183.   158 Cass., Sez. II, 12.10.2005, Giambra, cit.: «È sempre facoltà del tribunale revocare il de creto con il quale abbia autorizzato il difensore al compimento di atti di indagine difensive».   159 Trib. Bari, 2.12.2002, De Matteis, cit., ha ritenuto che il diniego, considerato illegittimo,   del giudice dell’udienza preliminare ad autorizzare l’imputato a partecipare personalmente  all’accesso compiuto dal proprio difensore presso un luogo non aperto al pubblico, costituisce  causa di nullità ai sensi dell’art. 178 lett. c. Non ne condividono l’impostazione G. Locatelli,  G. Sarno, Gli atti di investigazione difensiva, 228.     366 Donatella Curtotti   d’ispezione e, dunque, in ogni attività regolamentata dagli artt. 391-sexies e 391septies 160.   La specificazione, invece, non è affatto peregrina perché dà conto del più ampio spazio operativo dell’istituto dell’accesso che non si identifica solo con le attività di sopralluogo di una scena del crimine, ricomprendendo anche attività di  ricerca di singoli oggetti (ad esempio, il documento privato) dei quali estrarre copia (se cartacei) o da esaminare in situ per successivi accertamenti. Non sempre,  insomma, l’accesso è finalizzato alla individuazione delle tracce del reato.   Di qui, sembra ragionevole inferire che la norma preveda una disciplina «più  stringente» 161 quanto a finalità e presupposti nel caso in cui il luogo sia rappresentato da un’abitazione o da sue pertinenze. Quest’ultima nozione è abbastanza agevole  da comprendere, desumibile com’è dalla giurisprudenza formatasi in tema di reato  di violazione di domicilio (art. 614 c.p.) e a proposito dei limiti di ammissibilità delle intercettazioni ambientali di cui all’art. 266 comma 2, che richiama i luoghi indicati dall’art. 614 c.p. Secondo costante giurisprudenza, per luogo di abitazione o di  privata abitazione s’intende unicamente il luogo di svolgimento della vita domestica in cui la persona compie liberamente, in via permanente o transitoria, le attività caratteristiche della vita intima 162. Il concetto va tenuto debitamente distinto da  quello, ben più ampio, di “luogo di privata dimora” che comprende, oltre allo spazio riservato allo svolgimento della vita domestica 163, ogni altro luogo che assolve,  attualmente e concretamente, la funzione di proteggere la vita privata di coloro che  lo possiedono (riposo 164, alimentazione 165, amministrazione 166, svago, professione), ma non l’autovettura 167, salvo quando è adibita ad abitazione temporanea 168.                               160 Cfr. A. Cristiani, Guida alle indagini nel processo penale, 100.  161 F. Siracusano, Art. 11 [Artt. 391-sexies-septies], 196.  162 Nel concetto, sono stati fatti rientrare la cabina di un piroscafo assegnata ad una persona   determinata (Cass., Sez. II, 1.7.1957, Pirino, in Giust. pen., 1957, II, 904), una tenda montata e  funzionante (Cass., Sez. II, 4.6.1957, Morello, in Giust. pen., 1957, II, 905), una baita di montagna (Cass., Sez. III, 4.7.1962, Mezzani, in Mass. Cass. pen., 1963, 70).    163 C. cost., 25.3.1987, n. 88.  164 Come nel caso di una casa colonica o “casale” su fondo coltivato utilizzata dal possesso re per uso domestico, in relazione alla cura di animali e alla coltivazione stagionale del fondo.  Cass., Sez. V, 25.10.1984, Riga, in Cass. pen., 1986, 495.    165 Come osterie, bar, negozi. V., per tutte, Sez. V, 20.9.1994, Paleari, in Cass. pen., 1996,  830. Contra Cass., Sez. II, 28.9.2012, Biscotti, CED, 2012/253451.    166 Cass., Sez. II, 5.4.2012, Foglia, CED, 2012/253413, considera luogo di privata dimora  l’area aperta al pubblico durante gli orari di ufficio di un’agenzia bancaria.   167 La prevalente giurisprudenza non considera l’autovettura come luogo di privata dimora.  V. Cass., Sez. VI, 15.1.2009, Pagano, in Guida dir., 2009, fasc. 15, 88.   168 In questo caso, la giurisprudenza considera come privata dimora, la roulotte, il camper,  la barca, la cabina del camion per l’autista che si ferma a riposare. Cass., Sez. II, 10.6.1998,  Zagaria, in Cass. pen., 2000, 2026.     L’esercizio del diritto di difesa nelle indagini preliminari 367   Tali luoghi, quindi, non sono considerati abitazione 169.  Le pertinenze del luogo di abitazione sono costituite dai luoghi accessori a quelli   di privata dimora, destinati al loro servizio o al loro miglior godimento. Lo sono l’autorimessa, il giardino, il cortile condominiale, l’orto, l’androne di un condominio.   Venendo alle tracce e agli altri effetti materiali del reato, può dirsi che se ne  rinvengono due definizioni, una tecnica l’altra giuridica 170. Tecnicamente sono  elementi fisici o dati immateriali, univocamente riconducibili all’autore e alla sua  condotta delittuosa. Ma dal momento che, sulla scena del crimine, l’esperto investigatore incontra ed interagisce non solo con gli ambienti e i reperti lasciati dal  reato, ma anche con tanti altri segni privi di alcun legame col medesimo, la difficoltà è quella d’individuare in una traccia il valore di “fonte di prova”, cioè il contenuto informativo potenzialmente utile al procedimento penale.   A questo proposito – ma lo si vedrà meglio in seguito 171 – appare incompleto  il comma 3 dell’art. 391-septies, lì dove non richiede che siano presenti il pubblico ministero o una sua longa manus, sul presupposto che l’attività di ricerca delle  tracce – fatta appunto di indagini strumentali e analisi scientifiche ormai esperibili  sul campo – comporta sempre un’alterazione dello scenario.   Se questa considerazione è in parte condivisibile perché anche il più piccolo  movimento è potenzialmente capace di alterare lo stato delle cose, non si può non  considerare gli ultimi sviluppi della criminalistica che affiancano alla tradizionale  indagine sui segni del reato, condotta attraverso metodi tecnico-scientifici, anche  un tipo di analisi molto meno intrusiva, come quella logico-abduttiva.   Quanto accennato porta a considerare non condivisibile l’idea di alcuni sulla  necessità incondizionata della presenza del pubblico ministero o della polizia giudiziaria a salvaguardia dell’integrità dello scenario probatorio, posto che l’accesso  potrebbe anche avere solo il fine di analizzare le tracce attraverso uno studio abduttivo delle stesse e del contesto nel quale sono collocate.   9. Gli atti non ripetibili.   La questione più complessa da affrontare concerne l’individuazione delle attività tecnico-scientifiche che il difensore può compiere nel contesto dell’accesso  ed, eventualmente, anche al di fuori di questo.   Le norme, al riguardo, offrono una disciplina scarna e contraddittoria che pone  non pochi interrogativi all’interprete, il quale non può mutuare le soluzioni dall’omologa normativa prevista dagli artt. 354, 359 e 360.                               169 Tra le tante, Cass., Sez. I, 20.12.1991, Marsella, in Cass. pen., 1993, 2070.  170 Sia consentito rinviare per una più completa analisi del tema a L. Saravo, CSI: il metodo   di ricerca e valutazione delle tracce, 365.  171 Infra, 9.     368 Donatella Curtotti   Il primo quesito riguarda gli accertamenti tecnici. Ci si chiede se il difensore  possa compierli in occasione dell’accesso ai luoghi, dal momento che gli artt. 391sexies e 391-septies si limitano a contemplare i soli rilievi tecnici, planimetrici, fotografici o audiovisivi, mentre la loro previsione è relegata, incidenter tantum ed  esclusivamente con riguardo ad atti irripetibili, nel comma 3 dell’art. 391-decies.   Si parta da considerazioni d’ordine sistematico per tentare di dare una risposta  ai due quesiti, Le norme da analizzare e raccordare sono tre. Per un verso, l’art.  391-sexies. La disposizione parla solo di «descrizione» e di «rilievi». Ciò ha indotto una parte della dottrina e della giurisprudenza a ritenere che il riferimento  normativo sia solo alle tipiche attività “ispettive”, quelle che non sono in astratto  idonee a causare modifiche che possano influire sullo stato dei luoghi e che, perciò, possano imporre l’assunzione della prova in contraddittorio tra le parti 172. Si  reputa che si tratti di operazioni prive di invasività e non idonee a manipolare lo  stato dei luoghi e delle cose tanto da mutarne irrimediabilmente l’originaria conformazione.   Più di una considerazione sembra opporsi a tale affermazione. Innanzitutto è  emerso in precedenza come oggigiorno le ispezioni (art. 244) non si sostanzino  più soltanto in atti di natura osservativa, ma possano comportare rilievi invasivi,  in grado di alterare lo stato delle tracce. Inoltre, è pressoché impossibile che l’attività di accesso, pur se finalizzata a compiere solo operazioni descrittive, sia del  tutto “inoffensiva”. Non c’è quasi nessuna tecnica di rilevazione che potenzialmente sia davvero capace di lasciare intatto lo status quo delle cose o dei luoghi  sottoposti ad indagine. Anche il solo ingresso sulla scena del crimine è fonte di inquinamento e contaminazione. Limitare l’operatività degli artt. 391-sexies e 391septies alle attività di mera osservazione avrebbe significato impedire alla norma  (e ai diritti della difesa) di trovare compiuta realizzazione.   A supporto di queste due considerazioni per così dire “pragmatiche”, che inducono ad ampliare gli spazi operativi della disciplina dell’accesso oltre i rilievi  ripetibili per far sì che il procedimento penale non diventi obsoleto ed impraticabile, sovviene un’esigenza di coerenza sistematica che estende la portata dell’istituto dell’accesso sia ai rilievi irripetibili che agli accertamenti.   Intanto, il comma 3 dell’art. 391-septies, nel riferirsi agli accertamenti sulle  tracce e gli altri effetti materiali del reato, implica necessariamente un complesso  di attività che vanno oltre la semplice osservazione.   Il successivo art. 391-decies, nel prevedere «atti non ripetibili compiuti in occasione dell’accesso ai luoghi» (comma 2), ed «accertamenti tecnici non ripetibili» (comma 3), lascia intendere che il legislatore nell’ambito dell’art. 391-sexies,  minus dixit quam voluit. E infatti, con riferimento agli atti non ripetibili, dà per  scontata la loro operatività in seno all’accesso ai luoghi, ponendo fine alla predetta questione se i rilievi siano solo quelli ripetibili (posto che, per semplice buon  senso, nessun dubbio può avanzarsi in merito all’identificazione del concetto di                               172 R. Magi, Le indagini difensive, 75.     L’esercizio del diritto di difesa nelle indagini preliminari 369   “atto” con quello di “rilievo”); mentre, con riferimento agli accertamenti tecnici  non ripetibili, non si può escludere che se ne dia corso anche nel contesto dell’accesso superando gli “apparenti” limiti dell’art. 391-sexies.    Va anche detto che questa è la sola interpretazione in linea con l’esegesi dell’art. 391-decies, che – sotto più profili – s’ispira ad una logica di accrescimento  progressivo; vale a dire di un ampliamento graduale delle previsioni, vuoi all’interno delle evoluzioni degli stessi lavori preparatori che hanno portato alla formulazione finale della norma, vuoi nell’ambito dello stesso quadro normativo dedicato alle investigazioni difensive.   È di tutta evidenza che l’istituto degli accertamenti tecnici irripetibili non goda  di propria autonomia, né sistematica né procedurale. È stato inserito in una disposizione (l’art. 391-decies) dedicata all’uso della documentazione delle indagini  difensive, evidenziando «immediatamente le difficoltà sul piano della spendibilità  probatoria» 173. L’infelice collocazione è di certo il segno di una difficoltà culturale del legislatore nell’assegnare alla difesa un atto di forte valenza probatoria. Infatti, la previsione delle garanzie partecipative del pubblico ministero per il compimento di atti ed accertamenti non ripetibili è stata inserita nella stesura finale  della disposizione. In più, richiamando per l’esercizio delle facoltà del pubblico  ministero quelle previste dall’art. 360, il disposto rischia di non avere una propria  fisionomia ripiegandosi su quella degli accertamenti del magistrato inquirente.   Ma tutto ciò non deve indurre l’interprete a cadere nella trappola di contenere  le attività d’indagine tecnica della difesa a tutto ciò che non va oltre un’analisi valutativa del dato acquisito ed, inoltre, a ravvisare nell’istituto in questione una disciplina che si rispecchi in quella della pubblica accusa. L’indagine tecnicoscientifica assurge al rango di attività difensiva dotata di normativa autonoma, che  deve necessariamente coordinarsi con quella prevista per la polizia giudiziaria e il  pubblico ministero lì dove le due azioni – privata e pubblica – tendono a sovrapporsi o incrociarsi. Diversamente, anche in presenza di lacune normative ed incertezze operative, l’interprete deve ricorrere alla ratio dell’istituto, che rivendica  così una sua identità processuale.   Partendo, dunque, dal presupposto abbastanza condiviso che il difensore possa  compiere rilievi e accertamenti, entrambi di natura sia ripetibile sia irripetibile, va ora  dato conto di una tendenza della giurisprudenza di merito a contenere la possibilità di  ricorrere agli accertamenti irripetibili nei soli casi in cui risultino indifferibili 174.                               173 F. Giunchedi, Gli accertamenti tecnici irripetibili, 90.  174 G.i.p. Trib. Lanciano, 14.3.2003, in Riv. it. dir. proc. pen., 2004, 916. Si tratta di una pro nuncia, successiva ad un’istanza proposta dalla difesa della persona offesa, riguardante il significato da attribuire al termine “irripetibile”. Il giudice per le indagini preliminari di Lanciano, al  quale la persona offesa ha fatto richiesta di accedere ad un luogo privato per procedere ad escavazioni volte a verificare l’esistenza di alcuni pozzi e la loro tenuta stagna invitando il giudice a determinare le modalità con le quali tale accesso di uomini e mezzi dovesse avvenire, afferma che,  poste le dichiarate intenzioni del difensore di «effettuare veri e propri accertamenti tecnici, con  modifica dello stato dei luoghi, al fine di individuare un pozzo ritenuto nascosto e la sua tenuta     370 Donatella Curtotti   Tale giurisprudenza opera un distinguo tra accertamenti tecnici non ripetibili,  ma eseguibili in ogni tempo, e accertamenti che, se differiti, non possono più portare ai medesimi risultati in quanto soggetti a modifica inevitabile. Solo questi ultimi sarebbero oggetto di un diritto del difensore e il dato normativo che legittima  tale conclusione è individuato nell’art. 233 comma 1-bis, che, autorizzando il  consulente tecnico ad esaminare le cose ed i luoghi seguendo le prescrizioni impartite dall’autorità giudiziaria per la loro conservazione, «costituisce una chiara  chiave di lettura: il difensore non può modificare lo stato dei luoghi» 175.   La conclusione cui perviene la giurisprudenza determina un trattamento differenziato tra pubblico ministero e parti private, posto che solo al primo consente  accertamenti irripetibili, anche differibili nel tempo, violando il principio di parità  che costituisce l’essenza della disciplina delle investigazioni difensive.   Riconosciuta alle parti private la disponibilità della prova non ripetibile, il legislatore ha dovuto elaborare una procedura che garantisse l’instaurazione del  contraddittorio; una forma di contraddittorio imperfetto, come quello previsto  dall’art. 360 per gli accertamenti tecnici non ripetibili del pubblico ministero, in  cui la partecipazione alla formazione della prova della controparte si riduca ad  una presenza “vigile” ma priva di poteri di costruzione della prova e ad una facoltà, liberamente esercitabile. L’accertamento tecnico, anche quello della difesa, rimane un atto di parte dalla struttura agile per adeguarsi alle esigenze di tempestività e di snellezza sia della fase in cui si colloca che del contenuto operativo di cui  si compone. Ma per l’accertamento tecnico della difesa i problemi non sono di  poco momento perché, oltre alla consueta presenza di lacune di tipo procedurale,  il richiamo esplicito all’art. 360 ai fini dell’esercizio delle facoltà d’intervento del  pubblico ministero successivamente all’avviso d’instaurazione dell’accertamento  ha fatto emergere ancor più il contrasto, in dottrina e giurisprudenza, tra chi ritiene che l’istituto sia concepito come “occasione” per attivare omologhe indagini  dell’organo dell’accusa, assoggettandosi alle sue iniziative e trasformandosi in atto del pubblico ministero stesso, e chi lo interpreta come atto difensivo autonomo  al quale l’avversario prende parte come «protagonista secondario» 176, necessario  solo ai fini dell’instaurazione del contraddittorio.   Si parta dai contenuti della norma. Il comma 3 dell’art. 391-decies così recita:  «quando si tratta di accertamenti tecnici non ripetibili, il difensore deve darne avviso,  senza ritardo, al pubblico ministero per l’esercizio delle facoltà previste, in quanto                              stagna, tale attività non è consentita al difensore dal momento che l’art. 391-decies è destinato ad  operare solo per gli accertamenti tecnici non indifferibili, tra i quali quello richiesto non rientra».   175 «Né si potrebbe invocare una disparità di trattamento tra parte pubblica (il p.m.), alla  quale tali accertamenti sono consentiti dall’art. 360 c.p.p. e 117 disp. att., e le parti private. Tale disparità esiste non in ragione di una particolare posizione del p.m., ma degli obblighi (ad  esempio di avviso) che gli sono imposti, che garantiscono tutti i soggetti del procedimento»  (g.i.p. Trib. Lanciano, 14.3.2003, cit.).   176 Per tutti, F. Focardi, Estesa anche alle parti private la possibilità di compiere attività  tecniche irripetibili, 388.     L’esercizio del diritto di difesa nelle indagini preliminari 371   compatibili, dall’art. 360. Negli altri casi di atti non ripetibili di cui al comma 2, il pubblico ministero, personalmente o mediante delega alla polizia giudiziaria, ha facoltà di  assistervi». La norma cristallizza la scelta del legislatore: da un lato, non delegare solo  al pubblico ministero la possibilità di raccogliere la prova distruggendone, se necessario, la fonte; dall’altro, come per ogni acquisizione probatoria unilaterale, garantire un  minimo di contraddittorio. Per l’individuazione di questo minimum si è ritenuto adeguato il meccanismo operativo dell’art. 360. Quindi, dopo l’avviso del difensore al  pubblico ministero, questi può decidere di far presenziare un proprio esperto, oppure di  avanzare richiesta di incidente probatorio, oppure ancora di restare inerte.   Questa è la lettura che si evince dal richiamo all’art. 360. Ma tale rinvio viene  circostanziato dalla riforma del 2000, rendendo operativo l’art. 360 in quanto  compatibile.   L’espressione si presta ad assumere vari significati portando a soluzioni ermeneutiche totalmente diverse.   Leggendo i lavori preparatori, si ricava però che il legislatore non abbia voluto  far altro che “invertire” le posizioni di accusa e difesa dell’indagato (tralasciando,  peraltro, ogni riferimento alle altre parti private). La riserva di compatibilità,  quindi, starebbe a significare l’esigenza di interpretare l’art. 360 invertendo i ruoli, e cioè attribuendo alla difesa i poteri di iniziativa e quelli decisori, e all’accusa  i poteri di reazione e di intervento 177.   Ai più, questa interpretazione desta molti dubbi. Se così fosse si arriverebbe  davvero a trasferire in capo al pubblico ministero il completo controllo dell’atto.   In verità, il richiamo parziale all’art. 360, limitato cioè ai soli poteri d’intervento del pubblico ministero, legittima l’interprete a pensare che la normativa  dell’art. 391-decies presenta una sua autonomia funzionale, che deve essere completata per relationem solo quanto ad uno specifico aspetto.   La questione interpretativa non è fine a se stessa, ma assume una rilevanza  pratica di assoluto rilievo nel caso in cui il pubblico ministero avanzi richiesta di  incidente probatorio. Ci si chiede se il veto del pubblico ministero (che trova il  suo corrispettivo nel comma 4 dell’art. 360) incida sull’iniziativa della parte privata e se questa possa continuare ad eseguire l’accertamento.   Su tale profilo la norma tace. In presenza di un vero vuoto normativo, le soluzioni sono due. Da un lato, quella accolta dalla dottrina maggioritaria, di consentire alla parte di procedere all’accertamento nonostante la riserva di incidente probatorio del pubblico ministero 178. Dall’altro, quella di non andare oltre tale riserva  lasciando al pubblico ministero di compiere la prova tecnica nelle forme degli  artt. 392 s., nel quale caso «la parte privata può solamente sperare che la perizia si  svolga in tempi tali da risultare praticamente fruttuosa» 179.                               177 Relazione al Senato della Seconda Sottocommissione Permanente (relatore on. Follieri)  del 12.6.2000.   178 Così R. Bricchetti, E. Randazzo, Le indagini della difesa, 126.  179 F. Focardi, Estesa anche alle parti private la possibilità di compiere attività tecniche ir ripetibili, 391.     372 Donatella Curtotti   La prima soluzione produrrebbe una limitazione del diritto alla prova tecnica  del difensore 180, ma la seconda porterebbe ad ammettere una prevalenza del principio di non dispersione della fonte di prova rispetto a quello del contraddittorio.   Insomma, diventa difficile superare il veto del pubblico ministero, essendo  comunque al cospetto di un atto che, una volta realizzato, immortala definitivamente il risultato probatorio senza possibilità di coglierne altro, «per cui la garanzia che la decisione avvenga ad opera di una parte privata potrebbe far nutrire  qualche perplessità» 181.   Altro dubbio attiene alle conseguenze del caparbio atteggiamento della difesa  allorquando decida di non attendere l’incidente probatorio richiesto dal pubblico  ministero. Si sarebbe al cospetto di un divieto probatorio implicito e, quindi, ad  una sanzione di inutilizzabilità.   A fronte della richiesta di incidente probatorio del pubblico ministero, la parte  può attivarsi optando a sua volta per una richiesta d’incidente probatorio ai sensi  dell’art. 400, rimettendo al giudice la valutazione degli elementi che ne giustificano al legittimità. Tale soluzione, condivisibile, lascia però sorgere una complicazione operativa, dal momento che tale potere spetta al solo indagato e non anche  alla persona offesa.   Diversa è l’ipotesi in cui il pubblico ministero decida di procedere ad accertamento tecnico irripetibile contestualmente a quello della difesa, magari venendone ispirato dopo l’avviso di cui all’art. 391-decies. In questo caso, i due istituti vivono di vita propria, a condizione che l’oggetto dell’accertamento non sia uno solo, impedendo così un doppio accertamento. In questo caso, se il difensore ha richiesto al pubblico ministero di procedere al sequestro della traccia o dell’oggetto  per effettuarne l’analisi, al magistrato inquirente spetta solo la scelta di richiedere  l’incidente probatorio non potendo impedire alla difesa di assumere di propria iniziativa un atto che la legge le consente 182.    Desta altrettante perplessità, in ragione della contrazione che subisce il principio del contraddittorio nella formazione della prova, la diversa disciplina dedicata, rispettivamente, agli atti e agli accertamenti non ripetibili quanto all’avviso al                               180 «Se si riconoscesse al p.m. il potere di paralizzare definitivamente l’iniziativa della difesa si  finirebbe col costruire una facoltà che nell’art. 360 c.p.p. non è affatto prevista, andando così oltre i  profili della clausola di compatibilità. In più si tradirebbe lo spirito della riforma sulle indagini difensive il cui fine è proprio quello – criticabile o meno – di spogliare il difensore della parte privata  del ruolo di subalterno rispetto al pubblico ministero. Senza peraltro considerare che quando si è  reso necessario conciliare i poteri d’indagine del difensore con le esigenze investigative della pubblica accusa o con altri interessi considerati meritevoli di tutela, il legislatore ha generalmente previsto dei meccanismi di intervento dell’organo giurisdizionale a garanzia delle contrapposte esigenze»  (così, A. Ciavola, Può il difensore essere autorizzato a compiere in occasione dell’accesso ai luoghi  un accertamento tecnico non ripetibile se non sia anche indifferibile?, 927).   181 F. Giunchedi, Gli accertamenti tecnici irripetibili, 97.  182 Per P. Gualtieri, Le investigazioni del difensore, 191, la contestualità degli accertamenti   porterebbe a veder svuotato il valore probatorio di quello della difesa, in quanto sarebbe condizionato dalle iniziative adottate dagli organi inquirenti pubblici.     L’esercizio del diritto di difesa nelle indagini preliminari 373   pubblico ministero. Il comma 3 dell’art. 391-decies impone al difensore di avvertire, senza ritardo, il pubblico ministero quando si tratta di accertamenti tecnici  non ripetibili e contempla, invece, una mera facoltà di assistervi dello stesso o  della polizia giudiziaria delegata per gli atti non ripetibili.   È riscontrabile una lacuna in ordine agli avvisi agli altri soggetti processuali,  che porta a conseguenze paradossali nell’ipotesi (peraltro, frequente) in cui l’accertamento sia condotto dal difensore della persona offesa. In tal caso verrebbe  estromesso dal contraddittorio proprio l’indagato, che rimarrebbe del tutto ignaro  dell’accertamento eseguito. Né si può pensare che l’accertamento tecnico sia impedito alla persona offesa. La lacuna va colmata facendo leva sui principi di parità  delle parti e del contraddittorio.   Sotto il profilo della partecipazione dell’accusa, la norma presta il fianco ad  una pesante critica lì dove non prevede che sia la parte privata ad attivarsi per  rendere edotto il pubblico ministero in caso di altri atti irripetibili, diversi dagli  accertamenti, lasciando a costui un non meglio identificabile onere di attivarsi.  Intanto, non è affatto chiaro come il pubblico ministero possa venire a conoscenza  dell’intenzione del difensore di compiere l’atto, posto che, anche in caso di accessi in luoghi privati e non aperti al pubblico, sarà solo il giudice a conoscere l’attività difensiva. Inutile dire che la possibilità di partecipare alla formazione dell’atto è compromessa ab initio.    Le conseguenze sono esiziali. Intanto, perché la mancanza del pubblico ministero incide sul regime di utilizzazione dell’atto. Mentre il verbale degli accertamenti va sempre inserito nel fascicolo del dibattimento indipendentemente dal fatto che il pubblico ministero vi abbia o meno preso parte, la documentazione degli  atti irripetibili non segue lo stesso destino quando il titolare dell’indagine pubblica  non «ha esercitato la facoltà di assistervi» (art. 391-decies comma 4).   Ma la ragione che rende così gravosi gli effetti dell’assenza del pubblico ministero al compimento dell’atto irripetibile risiede in una considerazione di natura  “quantitativa”. Si è più volte evidenziato in questo lavoro come quello che l’art.  391-decies chiama atto, che altro non è se non un rilievo, oggigiorno rappresenti  la più frequente delle attività tecniche eseguite dagli investigatori (pubblici o privati che siano) e soprattutto sia dotato di una componente valutativa e non più soltanto descrittiva che finisce per identificarlo con l’accertamento.   Questa considerazione fattuale incide sensibilmente sul regime giuridico dei rilievi e degli accertamenti, tanto del pubblico ministero quanto della difesa. Infatti,  non potendosi più distinguere l’uno dall’altro, anche la disciplina dell’art. 391decies ne verrà condizionata imponendo di dare avviso al pubblico ministero in  tutti i casi in cui l’operazione non si risolva davvero in una semplice registrazione  statica di un’immagine relativa ad una cosa o ad un luogo.         374 Donatella Curtotti   Bibliografia   Alonzi F., L’art. 369 bis c.p.p.: una norma dalla dubbia formulazione e dagli incerti  contenuti, in Dir. pen. proc., 2002, 854; Amalfitano C., Unione europea e garanzie processuali: il diritto all’interpretazione e alla traduzione nei procedimenti penali, in Studi  sull’integrazione europea, 2011, 83; Amodio E., Come eravamo. Il ruolo dei giuristi nella  elaborazione del codice, in AA.VV., Il rito accusatorio a vent’anni dalla grande riforma,  Milano, 2012, 1; Id., Garanzie oggettive per la pubblica accusa? A proposito di indagini  difensive e giudizio abbreviato nel quadro costituzionale, in Cass. pen., 2010, 17; Aprati  R., La notizia di reato nella dinamica del procedimento penale, Napoli, 2010; Aprile E.,  Le indagini tecnico-scientifiche: problematiche giuridiche sulla formazione della prova  penale, in Cass. pen., 2003, 4037; Aprile E., Silvestri P., Strumenti per la formazione della prova penale, Milano, 20092, 330; Belluta H., Irripetibilità congenita degli atti di indagine e poteri istruttori del giudice: dalle Sezioni Unite un intervento (non proprio) chiarificatore, in Cass. pen., 2008, 1083; Bene T., L’avviso di conclusione delle indagini, Napoli, 2004; Bernardi F., Le indagini del difensore nel processo penale, Milano, 1996; Biondi  G., La tutela processuale dell’imputato alloglotta alla luce della direttiva 2010/64/UE, in  Cass. pen., 2011, 2422; Biscardi G., Art. 391 bis c.p.p., in Spangher G. (a cura di), Atti  processuali penali. Patologie, sanzioni, rimedi, Milano, 2013, 2081; Bonini A., sub art.  17, Commento artitolo per articolo l. 16 dicembre 1999, n. 479, in Leg. pen., 2000, 352;  Bonzano C., Attività del pubblico ministero, in Spangher G., III, 312; Bricchetti R.,  Chiusura delle indagini preliminari e udienza preliminare, in Aa.Vv., Il nuovo processo  penale davanti al giudice unico, Milano, 2000, 99; Bricchetti R., Randazzo E., Le indagini  della difesa, Milano, 2001; Busetto M.L., Il contraddittorio inquinato, Milano, 2009; Camaldo L., Novità sovranazionali, in Proc. pen. giust., 2012, fasc. 5, 16; Canzio G., Giudizio abbreviato, in Enc. dir., IV Agg., Milano, 2000, 627; Caprioli F., Giusto processo e  rito degli irreperibili, in Leg. pen., 2004, 589; Id., Nuovi epiloghi della fase investigativa:  procedimenti contro ignoti e avviso di conclusione delle indagini preliminari, in Peroni F.  (a cura di), Il processo penale dopo la riforma del giudice unico, Padova, 2000, 272; Carnelutti F., Lezioni sul processo penale, Roma 1947; Casartelli A., L’avviso all’indagato  della conclusione delle indagini, in Aa.Vv., Giudice unico e garanzie difensive, Milano,  2000, 79; Cassibba F., Investigazioni ed indagini preliminari, in D. disc. pen., II Agg.,  2004, 525; Centorame F., Incidente probatorio e investigazioni difensive, in Giur. it.,  2013, 2654; Cesari C., L’irripetibilità sopravvenuta degli atti d’indagine, Milano, 1999;  Ciampi S., L’informazione dell’indagato nel procedimento penale, Milano, 2010; Id., La  direttiva del Parlamento europeo e del Consiglio sul diritto all’informazione nei procedimenti penali, in Dir. pen. cont., 27.6.2015; Ciavola A., Può il difensore essere autorizzato  a compiere in occasione dell’accesso ai luoghi un accertamento tecnico non ripetibile se  non sia anche indifferibile?, in Riv. it. dir. proc. pen., 2004, 919; Cioli F., Investigazioni  private. Quadro normativo e ambiti normativi, Bologna, 2006; Cocomello A., Diritto  all’interprete e traduzione degli atti, in Santoriello C. (a cura di), La giustizia penale differenziata. I procedimenti speciali, Torino, 2010, 335; Confalonieri A., La ricostruzione  della “scena del delitto” ad opera del difensore, ovvero nuovi profili del “sopralluogo  giudiziario”, in Dir. pen. proc., 2007, 813; Conso G., Accusa e sistema accusatorio, b)  Diritto processuale penale, in Enc. dir., I, Milano, 1958, 334; Cordero F., Procedura penale, Milano, 19932; Id., Chi abusa del processo, in Dir. pen. proc., 2007, 1422; Cordero  F.; Cortesi M.F., Torreggiani c. Italia. I giudici europei dettano le linee guida contro il     L’esercizio del diritto di difesa nelle indagini preliminari 375   sovraffollamento carcerario, in Dir. pen. proc., 2014, fasc. 12, all. 1, 72; Cristiani A.,  Guida alle indagini nel processo penale, Torino, 2001; Curtotti D., La normativa in tema  di assistenza linguistica tra direttiva europea e nuove prassi applicative, in Proc. pen.  giust., 2014, fasc. 5, 115; Ead., Rilievi e accertamenti tecnici, Padova, 2013; D’Andria F.,  Un tentativo di definizione degli atti irripetibili, in Cass. pen., 1992, 1350; De Caro A., La  relazione tra pubblico ministero e difensore nell’architettura strutturale del processo penale, in Proc. pen. giust., 2012, fasc. 5, 5; Di Chiara G., Le linee prospettiche del “difendersi ricercando”: luci e ombre delle “nuove” investigazioni difensive (l. 7 dicembre  2000, n. 397), in Leg. pen., 2002, 1; Id., L’imputato e il diritto di difesa: il telaio dell’art.  24 Cost. e il “nuovo” catalogo dei diritti dell’“accusato”, in Fiandaca G., Di Chiara G. (a  cura di), Una introduzione al sistema penale. Per una lettura costituzionalmente orientata, Napoli, 2003, 269; Dinacci R.F., I controlli sui tempi di iscrizione della notizia di reato. Storia di una nomofilachia mancata, in Proc. pen. giust., 2012, 155; Di Paolo G., La  revoca dell’ordinanza che dispone il giudizio in assenza, in Vigoni D. (a cura di), Il giudizio in assenza dell’imputato, Torino, 2014; Felicioni P., Le ispezioni e le perquisizioni,  Milano, 2004; Ferrua P., La prova nel processo penale, I, Struttura e procedimento, Torino, 2015; Id., La prova nel processo penale: profili generali, in Ferrua P., Marzaduri  E., Spangher G., 31; Id., Declino del contraddittorio e garantismo reattivo: la difficile  ricerca di nuovi equilibri processuali, in Quest. giust., 2005, 429; Id., La formazione delle  prove nel nuovo dibattimento: limiti all’oralità e al contraddittorio, in Pol. dir., 1989,  246; Id., Difesa (diritto di), in D. disc. pen., III, Torino, 1989, 466; Filippi L., Adelante  Pedro… con (poco) judicio. Un passo (avanti o indietro?) verso la civiltà penitenziaria, in  Dir. pen. proc., 2014, 377; Id., Premessa, in Id. (a cura di), Processo penale: il nuovo ruolo del difensore, Padova, 2001, XVII; Focardi F., Estesa anche alle parti private la possibilità di compiere attività tecniche irripetibili, in Filippi L. (a cura di), Processo penale: il  nuovo ruolo del difensore. Investigazioni private-Difesa d’ufficio-Patrocinio per i non  abbienti, Padova, 2001, 371; Fortuna E., Dragone S., Le prove, in Fortuna E., Dragone S.,  Fassone E., Giustozzi R., Manuale pratico del processo penale, Padova, 2002, 448; Foschini G., L’istruzione sommaria, in Riv. it. dir. proc. pen., 1959, 1117; Furfaro S., Pensieri di uno scettico sulle indagini e sul processo, in Arch. pen. (web), 2014; Gaito A.,  L’adattamento del diritto interno alle fonti europee, in Id. (a cura di), Procedura penale,  II, Torino, 2012, 26; Galantini N., Giusto processo e garanzia costituzionale del contraddittorio nella formazione della prova, in Proc. pen. giust., 2012, fasc. 1, 1; Ead., Diritto di  difesa e difetto di potere investigativo nella fase antecedente l’iscrizione della notizia di  reato, in Proc. pen. giust., 2011, fasc. 3, 124; Ghedini N., Prova documentale: un sospetto  d’incostituzionalità, in Guida dir., 2001, fasc. 1, 56; Gialuz M., Il diritto all’assistenza  linguistica nel processo penale. Direttive europee e ritardi italiani, in Riv. dir. proc.,  2012, 1193; Id., Novità sovranazionali, in Proc. pen. giust., 2011, fasc. 2, 9; Giordano  F.P., Le indagini preliminari, Padova, 2006; Giostra G., Processo penale e informazione,  Milano, 1989; Giunchedi F., Gli accertamenti tecnici irripetibili (tra prassi devianti e recupero della legalità), Torino, 2009; Gualtieri P., Le investigazioni del difensore, Padova,  2002; Iadecola G., Le nuove indagini investigative da parte dell’avvocato, in Giur. merito,  2001, fasc. 2, 548; Icardi L., Primi spunti giurisprudenziali di riflessione in tema di indagini difensive, in Leg. pen., 2004, 545; Iermano A., Verso comuni regole processuali europee: il diritto alla traduzione e all’interpretazione nei procedimenti penali, in Dir. comunitario e scambi internaz., 2011, fasc. 2, 343; Illuminati G., Le ultime riforme del processo penale: una prima risposta all’Europa, in Dir. pen. cont., 26.3.2015; Izzo I., Spazio  europeo di giustizia e cooperazione giudiziaria, in Kalb L. (a cura di), «Spazio europeo di     376 Donatella Curtotti   giustizia» e procedimento penale italiano. Adattamenti normativi e approdi giurisprudenziali, Torino, 2012, 313; Kalb L., La documentazione delle indagini difensive, in Ferraioli  M. (a cura di), Il nuovo ruolo del difensore nel processo penale, Milano, 2002, 217;  Kostoris R.E., Diritto europeo e giustizia penale. Manuale di procedura penale europea,  Milano, 2014; Id., Udienza preliminare e giudizio abbreviato, snodi problematici della  riforma, in Nosengo S. (a cura di), Nuovi scenari del processo penale alla luce del giudice  unico, Milano, 2002, 51; Laricchia M.D., D.lgs. n. 101 del 1 luglio 2014: attuazione della  Direttiva 2012/13/UE sul di-ritto all’informazione nei procedimenti penali, in St. Iur.,  2014, fasc. 12, 1393; Locatelli G., Sarno G., Gli atti di investigazione difensiva nel procedimento penale, Padova, 2006; Lorusso S., L’esame della scena del crimine nella contesa  processuale, in Dir. pen. proc., 2011, 268; Id., Investigazioni difensive, in Spangher G.,  III, 477; Id., La prova scientifica, in Gaito A., I, 295; Lozzi G., Principi dell’oralità e del  contraddittorio nel processo penale, in Riv. it. dir. proc. pen., 1997, 687; Lucarelli C., Picozzi M., Scena del crimine, Milano, 2010; Magi R., Le indagini difensive. Commento organico alla l. 7 dicembre 2000, n. 397, Napoli, 2000; Marandola A., Le iniziative del pubblico ministero: tra strategie procedimentali e insindacabili discrezionalità, in Dir. pen.  proc., 2011, 1306; Massari A., Ispezione (dir. proc. pen.), in Enc. dir., XXII, Milano,  1971, 962; Mazza O., Il garantismo al tempo del giusto processo, Milano, 2011; Menna  M., Art. 11, l. 7 dicembre 2000, n. 397, in Chiavario M., Marzaduri E. (a cura di), La difesa penale, Torino, 2009, 106; Morra M., Documenti privati tabù per Perry Mason.  L’unica via è chiedere il sequestro al Pm, in Dir. giust., 2006, fasc. 1, 79; Negri D., Fumus commissi delicti. La prova per le fattispecie cautelari, Torino, 2004; Nobili M., Il  “diritto delle prove” ed un rinnovato concetto di prova, in (a) Chiavario M., II, 384; Id.,  Giusto processo e indagini difensive: verso una nuova procedura penale?, in Dir. pen.  proc., 2001, 12; Id., Diritti per la fase “che non conta e non pesa”, in Id., Scenari e trasformazioni del processo penale, Padova, 1998, 34; Id., Prove “a difesa” e investigazioni  di parte nell’attuale assetto delle indagini preliminari, in Riv. it. dir. proc. pen., 1994,  400; Id., Concetto di prova e regime di utilizzazione degli atti nel nuovo codice di procedura penale, in Foro it., 1989, V, 241; Nuzzo F., Il consulente tecnico del pubblico ministero nelle indagini preliminari, in Arch. nuova proc. pen., 1994, 611; Parlato L., Il “diritto al silenzio” del potenziale testimone e l’incidente probatorio in sede di indagini difensive, in Dir. pen. proc., 2012, 871; Ead., Le nuove disposizioni in materia di indagini difensive, Torino, 2001; Pedrazzi M., La strategia dell’Unione europea ai fini  dell’armonizzazione delle garanzie procedurali in materia penale: le direttive sul diritto  all’interpretazione e alla traduzione e sul diritto all’informazione, in Parisi N., Fumagalli  Meraviglia M., Santini A., Rinoldi D. (a cura di), Scritti in onore di Ugo Draetta, Napoli,  2011, 522; Pistorelli L., Bricchetti R., Giudizio abbreviato, in Spangher G., IV, 314; Piziali G., Spunti critici in tema di atti irripetibili, in Cass. pen., 1994, 2143; Procaccino A.,  L’audizione congiunta ex art. 391 bis comma 10 tra discrezionalità del p.m. e strategie  difensive, in Dir. pen. proc., 2007, 1326; Puglisi R., Le nuove garanzie informative nel  procedimento cautelare, in Proc. pen. giust., 2015, 84; Id., Esercizio frazionato  dell’azione, discovery parziale e garanzie difensive, in Dir. pen. proc., 2011, 146; Rafaraci T., Il diritto di difesa nelle procedure di cooperazione giudiziaria nel contesto dell’Unione europea, in Id. (a cura di), La cooperazione di polizia e giudiziaria in materia  penale dell’Unione europea dopo il Trattato di Lisbona, Milano, 2011, 124; Randazzo E.,  Indagini difensive, ecco in cosa differiscono da quelle pubbliche, in Dir. giust., 2003, fasc.  44, 10; Recchione S., Art. 360, in Tranchina G., I, 2777; Ricciardi P., La tutela del contraddittorio e le esigenze di completezza delle indagini, in Giur. merito, 2013, fasc. 2,     L’esercizio del diritto di difesa nelle indagini preliminari 377   393; Rombi N., Le investigazioni difensive: la dichiarazione scritta, in Dir. pen. proc.,  2002, 1415; Russo N., I registri del pubblico ministero: l’inaccettabile ambiguità delle  iscrizioni a carico di “persone da identificare”, in Proc. pen. giust., 2011, 88; Sammarco  A.A., Tempo e condizioni delle investigazioni difensive: un caso di inesistenza del giusto  processo, in Dir. pen. proc., 2008, 525; Santoro V., L’anomalia degli accertamenti tecnici  irripetibili, in Guida dir., 2001, fasc. 1, 78; Saravo L., CSI: il metodo di ricerca e valutazione delle tracce, in Curtotti D., Saravo L. (a cura di), Manuale delle investigazioni sulla  scena del crimine, Torino, 2013, 365; Sau S., Le garanzie linguistiche nel processo penale. Diritto all’interprete e tutela delle minoranze linguistiche, Padova, 2010; Siracusano  D., La polivalenza delle indagini preliminari, in (a) Siracusano D., Galati A., Tranchina  G., Zappalà E., II, 1; Siracusano F., Una lenta progressione verso la costruzione di uno  «statuto europeo» delle garanzie difensive, in Ruggieri F., Di Paolo G., Marcolini S., Belfiore R. (a cura di), Processo penale, lingua e Unione europea, Padova, 2013, 77; Id., Investigazioni difensive, in Enc. dir., Annali, II, 1, Milano, 2008, 496; Id., La completezza  delle indagini nel processo penale, Milano, 2005; Id., Art. 11 [Artt. 391-sexies-septies], in  Chiavario M., Marzaduri E. (a cura di), La Difesa penale, 2003, 184; Spangher G., La  pratica del processo penale, I, Padova, 2012; Suraci L., L’attività difensiva, in Spangher  G., Marandola A., Garuti G., Kalb L., Procedura penale. Teoria e pratica del processo, II,  2015, 809; Id., Le indagini difensive, Torino, 2014; Id., L’audizione delle persone minorenni nell’ambito delle investigazioni difensive, in Dir. pen. proc., 2014, 994; Tesoriero  S., I poteri investigativi del difensore in occasione dell’accesso ai luoghi ex artt. 391sexies e art. 391-septies c.p.p., in Cass. pen., 2007, 646; Tonini P., La prova scientifica:  considerazioni introduttive, in Dir. pen. proc., Dossier “La prova scientifica nel processo  penale”, 2008, 11; Tribisonna F., Non è obbligatorio l’ausilio dell’esperto in psicologia  infantile nell’esame del minore, in Dir. pen. proc., 2014, 65; Triggiani N., Le investigazioni difensive, Milano, 2002; Id., La L. 7 dicembre 2000, n. 397 («Disposizioni in materia di indagini difensive»): prime riflessioni, in Cass. pen., 2001, 275; Ubertis G., La Corte di Strasburgo quale garante del giusto processo, in Dir. pen. proc., 2010, 374; Ventura  P., Le indagini difensive, Milano, 2005; Verdoliva F., L’avviso all’indagato della conclusione delle indagini, in Kalb L. (a cura di), Le recenti modifiche al codice di procedura  penale. Le innovazioni in tema di indagini e di udienza preliminare, Milano, 2000, 69;  Vessichelli M., Investigazioni difensive e falsità, in Cass. pen., 2006, 3990; Vigoni D.,  Novità sovranazionali, in Proc. pen. giust., 2014, fasc. 2, 14; Voena G.P., Difesa, III) Difesa penale, in Enc. giur. Treccani, X, Roma, 1988; Zampaglione A., I poteri “coatti” del  giudice dell’archiviazione nelle ipotesi di nuove notizie di reato “soggettive” ed “oggettive”, in Dir. pen. proc., 2014, 1137.         378 Donatella Curtotti        Capitolo VI Gli accertamenti genetici nelle indagini  preliminari   di Chiara Gabrielli   Sommario   1. Premessa. – 2. La raccolta di reperti geneticamente rilevanti. – 3. Il prelievo coattivo di campioni  biologici. – 3.1. L’ipotesi ordinaria. – 3.2. L’ipotesi d’urgenza. – 3.3. Cause di invalidità del prelievo. – 4. Modalità alternative di approvvigionamento. – 5. Le fasi di tipizzazione e di comparazione. –  6. Il prelievo a fini di identificazione. – Bibliografia.   1. Premessa.   Proiettata nell’inchiesta penale, la scoperta rivoluzionaria che l’impronta genetica presente nei polimorfismi dell’acido desossiribonucleico (DNA) caratterizza ciascun individuo in via esclusiva, come fosse il «numero di targa di un’automobile» 1, consentendo di distinguerlo con stringente probabilità da chiunque  altro, ad eccezione di un gemello omozigote, non poteva che avere effetti dirompenti. Comparando quell’impronta con un profilo genetico di sicura appartenenza  soggettiva si può attribuire a un individuo – si tratti del soggetto sottoposto alle  indagini o di persona in grado di riferire circostanze rilevanti per la ricostruzione  dei fatti – le esatte generalità anagrafiche. Come pure, confrontandola con il profilo genetico “anonimo” estratto dalle tracce biologiche (tracce di sangue, di liquido  seminale, di saliva, residui epiteliali, piliferi, ossei e, in genere, frammenti di tessuto umano contenente cellule nucleate) rinvenute in un luogo, su una cosa, addosso a una persona, è divenuto possibile – se non rispondere «all’ultima abduzione, quella che permette di attribuire il reato a un soggetto» 2 – almeno stabilire,  pressoché irrefutabilmente, se un determinato soggetto si sia recato in quel luogo,                               1 L’efficace paragone si deve a P. Rabinow, Galton’s Regret, 5.  2 Come avverte E. Fassone, Le scienze come ausilio, 247, esemplificando: «se la scienza dice che   quella impronta appartiene a Tizio, questo ci autorizza a ritenere che Tizio ha toccato quell’oggetto,  non che Tizio abbia commesso il furto in quell’appartamento, nel quale può avere avuto accesso per  legittime ragioni. Così per la traccia rinvenuta, che, analizzata quanto al DNA, conduce a Caio».     380 Chiara Gabrielli   sia entrato in relazione con quella persona, sia stato a contatto con quella cosa.  Più limitati, ma non trascurabili, i benefici investigativi dell’analisi del profilo genetico ricavato dalla traccia “muta” rinvenuta sul luogo del reato, in assenza di un  termine di comparazione: per esempio, definire il sesso del soggetto cui lo stesso  appartiene – operazione possibile con esiti affidabili anche nel caso di materiale  biologico degradato – permette agli inquirenti quantomeno di circoscrivere il novero degli indiziati o di escludere un possibile sospettato 3.    Sebbene le risorse messe a disposizione dalla biologia forense siano ormai largamente impiegate nel procedimento penale, con esiti spesso risolutivi per l’accertamento dei fatti e delle responsabilità, il nostro ordinamento processuale non  si è ancora dotato di una disciplina organica dedicata a quella «attività complessa, scomponibile in una pluralità di momenti distintamente rilevanti sotto il profilo normativo» 4 che è l’indagine genetica. Momenti approssimativamente individuabili nella raccolta di reperti geneticamente rilevanti, il cui rilascio – come insegna la nota “teoria dell’interscambio” formulata da Edmond Locard 5 – accompagna la commissione dei c.d. reati di teatro; nell’asportazione, in forma consensuale o coattiva, di un campione biologico appartenente a un determinato soggetto; infine, nella tipizzazione dei rispettivi profili genetici e nella loro comparazione 6.    A ben vedere, uno soltanto di questi segmenti – il prelievo di materiale biologico dall’“involucro corporeo” di una persona contro la sua volontà – è oggetto di  una disciplina ad hoc: lungamente attesa per l’esigenza di rimediare al vuoto normativo prodotto dalla decisione costituzionale n. 238 del 1996 7, al quale l’affrettata incursione legislativa del 2005 non aveva posto rimedio 8, tale disciplina è                               3 Per ulteriori applicazioni della genetica forense in ambito penale v. A. Camon, La disciplina, 1426.   4 R. Orlandi, Il problema delle indagini, 418.   5 E. Locard, Traité de criminalistique, 231, aveva intuito l’esistenza di un inevitabile   “scambio di tracce” fra autore del reato, vittima e luogo dell’evento criminoso: nell’identificazione di chi ha commesso il reato – affermava – «anche i capelli, le fibre dei suoi abiti, il vetro che spezza, gli arnesi che lascia, la pittura che gratta via, il sangue o il liquido seminale che  deposita o raccoglie» sono «prove che non dimenticano», non si confondono per «la concitazione del momento» e «non possono essere sbagliate, non possono mentire contro se stesse,  non possono essere completamente assenti; unicamente l’errore umano nel ricercarle, studiarle  o capirle può sminuire il loro valore».   6 Sui «meccanismi di conversione in prova dibattimentale» degli esiti degli accertamenti  genetici svolti nelle indagini si rinvia a R. Adorno, Il prelievo coattivo, 1239 s.   7 C. cost., 9.7.1996, n. 238 ha dichiarato l’illegittimità costituzionale dell’art. 224 comma 2,  «nella parte in cui consente che il giudice, nell’ambito delle operazioni peritali, disponga misure che comunque incidano sulla libertà personale dell’indagato o dell’imputato o di terzi, al di  fuori di quelle specificamente previste nei “casi” e nei “modi” dalla legge». Per un commento  alla sentenza v., per tutti, R.E. Kostoris, Alt ai prelievi, 1093 ss.   8 Ci si riferisce alla disciplina introdotta dal d.l. 27.7.2005, n. 144, conv. in legge 31.7.2005, n.  155, approvata sull’onda dell’emotività suscitata da episodi terroristici e affetta da corrività     Gli accertamenti genetici nelle indagini preliminari 381   stata introdotta dalla legge 30.6.2009, n. 85, che ha meritoriamente apprestato anche un “glossario” dei termini-chiave delle indagini genetiche. La novella definisce il «reperto biologico» come «materiale biologico acquisito sulla scena di un  delitto o comunque su cose pertinenti al reato» (art. 6 lett. d legge n. 85/2009);  non contiene, tuttavia, alcuna regolamentazione della fase della raccolta dello  stesso né del percorso che questo compie dalla «scena del crimine fino al processo» 9, confermando le difficoltà legislative nell’affrontare in modo esaustivo il  versante tecnico-scientifico, sempre più predominante, del “sopralluogo giudiziario” 10, in cui l’operazione acquisitiva si innesta. Né, infine, specifiche disposizioni sono dedicate alla “tipizzazione” dei profili genetici e alla «successiva fase critico-valutativa dei dati raccolti» 11. L’impressione è che apprestare «una compiuta  regolamentazione dei molteplici profili implicati» dall’accertamento genetico 12  non rientrasse fra gli «obiettivi di un legislatore già in affanno» nell’aderire, con  anni di ritardo, al Trattato di Prüm. Ciò spiega perché, nonostante l’approvazione della legge n. 85/2009, tali profili continuino a trovare come esclusivi referenti istituti e coordinate codicistiche preesistenti, e, dunque, non specificamente calibrati sulle peculiarità dell’indagine sul DNA 13.   2. La raccolta di reperti geneticamente rilevanti.   Nel presupposto che l’attività di repertazione delle tracce rinvenute sul locus  commissi delicti non implichi valutazioni critiche, la giurisprudenza di legittimità  propende univocamente per escluderne il «carattere di accertamento tecnico» 14 e                              lessicali, stravaganze sistematiche e incongruenze funzionali. Per un’analisi dei principali profili problematici si rinvia a R.E. Kostoris, Prelievi biologici coattivi, 335 ss.; B. Galgani, sub  art. 10, 503 ss.; in argomento, v. anche infra, 6.   9 Sul punto, in senso critico, v. per tutti P. Tonini, Informazioni genetiche, 887.   10 Ritiene preferibile l’espressione “esame della scena del crimine”, in grado di riassumere   con una formula «giuridicamente più incisiva» il «complesso multiforme di attività che racchiude», S. Lorusso, L’esame, 262.    11 P. Felicioni, Questioni aperte, 158.  12 A. Presutti, L’acquisizione forzosa, 547.  13 Per una sintesi dei progetti di riforma miranti a introdurre disposizioni specificamente ri volte alle indagini scientifiche, mai approdati al capolinea legislativo, si rinvia a D. Curtotti,  L’inadeguatezza delle norme, 143 ss.    14 Cass., Sez. I, 9.2.1990, Duraccio, in Cass. pen., 1990, 278, secondo cui «anche nel vigore  del nuovo codice di procedura penale la nozione di “accertamento” riguarda non la constatazione o la raccolta di dati materiali pertinenti al reato ed alla sua prova, che si esauriscono nei  semplici rilievi, ma il loro studio e la relativa elaborazione critica, necessariamente soggettivi e  per lo più su base tecnico-scientifica», distinzione questa «che trova testuale conferma normativa in ripetute disposizioni del nuovo codice (ad es., negli artt. 354, 359, 360) che menzionano  separatamente i termini “rilievi” e “accertamenti”». L’accertamento concerne «non l’attività di     382 Chiara Gabrielli   per ricondurla alla nozione di «mero rilievo» ex art. 354 comma 2 15, affidandone l’esecuzione – giacché si profila in re ipsa il pericolo che la fonte di prova si  disperda, si alteri o comunque si modifichi irreversibilmente 16 – agli ufficiali di  polizia giudiziaria 17.   Nel riproporre la risalente distinzione fra un’investigazione «di livello alto,  quella del pubblico ministero, fatta di atti aventi carattere valutativo» equivalenti  «al concetto di perizia» e un’altra «di minore spessore, quella della polizia giudiziaria, limitata nel tempo e nello spazio e avente valenza più materiale che concettuale» 18, tale ricostruzione giurisprudenziale non sfugge a un’obiezione: ove  l’attività urgente di ricerca e di raccolta di reperti biologicamente significativi ad  opera della polizia giudiziaria presupponga anche delicate «valutazioni sulla scelta del metodo» tecnico-scientifico più appropriato – e nel caso di specie non sembra si possa escluderlo 19 – sarebbe riduttivo ricondurla alla nozione di rilievo e  preferibile, invece, inquadrarla come accertamento tecnico. Se si concorda con  tali premesse, trattandosi di attività di indagine non ripetibile, si dovrebbe procedere nelle forme più garantite descritte dall’art. 360 per le attività specialistiche                              raccolta o prelievo di dati pertinenti al reato, priva di alcun carattere di invasività, bensì soltanto il loro studio e la loro valutazione critica» anche secondo Cass., Sez. I, 13.11.2007, Pannone, CED, 2007/239101. In dottrina, S. Sottani, Rilievi e accertamenti, 2 ss.; E. Aprile, Le indagini tecnico-scientifiche, 4035 ss.    15 Cfr. Cass., Sez. I, 3.5.2011, R.O., in Guida dir., 2011, fasc. 46, 92; Cass., Sez. II,  10.7.2009, C.M., in Cass. pen., 2011, 305; Cass., Sez. I, 31.1.2007, Piras, in Cass. pen., 2008,  2972; Cass., Sez. VI, 27.10.1998, B.T., in Arch. nuova proc. pen., 1999, 376.   16 Nel primo caso, si allude alla distruzione della fonte di prova, negli altri alla lesione della  sua capacità di offrire elementi di prova affidabili (A. Mambriani, Giusto processo, 1075), ad  esempio «per l’intervento di agenti atmosferici o per la necessità di sgomberare la scena del  delitto, oppure per l’azione naturale di deterioramento che colpisce gli elementi organici» (L.  Lupària, Attività di indagine, 222). All’indomani dell’approvazione della legge 7.12.2000, n.  397 si temeva che i nuovi poteri di indagine conferiti al difensore potessero «scombussolare  piste ben altrimenti praticabili dalla polizia e dal pubblico ministero» (M. Nobili, Giusto processo, 14). Dal divieto di alterare le fonti di prova ricavabile dall’art. 391-decies sembra discendere, invece, anche il divieto per il difensore di procedere alla raccolta di ogni genere di  traccia o segno del reato; si tratta di una «potestà di natura pubblica, rimessa al p.m. e alla p.g.,  perché incidente su di un bene che, seppur originariamente privato, diventa di interesse pubblico non appena entra nelle dinamiche di un accertamento penale come cosa pertinente al reato»,  osserva condivisibilmente D. Curtotti, Rilievi e accertamenti tecnici, 287.    17 Nei casi di particolare necessità e urgenza possono procedervi anche gli agenti di polizia  giudiziaria ex art. 113 disp. att., senza che, secondo la giurisprudenza, si debbano giustificare  le ragioni del loro coinvolgimento, essendo tale eccezionalità evidenziata concretamente dalla  stessa situazione operativa (così, discutibilmente, Cass., Sez. VI, 9.6.1999, Trizio, CED,  1999/214329).    18 D. Curtotti, L. Saravo, Il volo di Icaro, 212.  19 Sottolinea come «non esista una tecnica migliore in assoluto rispetto alle altre, poiché ad   ogni traccia va applicata» la tecnica «più appropriata relativamente alla natura e allo stato della  traccia che si deve rilevare» F. Donato, Indagini sulla scena, 103.      Gli accertamenti genetici nelle indagini preliminari 383   svolte dal consulente del pubblico ministero 20, che contemplano il diritto per il  difensore dell’indagato ad essere informato del giorno, dell’ora e del luogo in cui  il pubblico ministero conferirà l’incarico all’esperto, il diritto di assistere agli accertamenti avvalendosi dell’ausilio del proprio consulente tecnico, il diritto di  esprimere osservazioni e riserve nel corso delle operazioni 21. Nella consapevolezza della difficoltà di superare in via interpretativa la predetta classificazione giurisprudenziale, si registra in dottrina il ricorrente auspicio di un «ripensamento  dell’istituto del sopralluogo», che, senza pretermettere l’esigenza di procedere  con tempestività 22, assicuri «un’anticipazione del contraddittorio alla fase delle  indagini preliminari» 23 o almeno consenta che all’atto intervenga un consulente  tecnico della difesa 24.   Le garanzie difensive attualmente previste rispetto ai rilievi risultano meno  pregnanti (ex art. 356 il difensore può assistere alle operazioni, ma senza essere  avvisato preventivamente; ai sensi dell’art. 114 disp. att. l’indagato, ove presente, deve essere informato di tale facoltà 25), quando non del tutto inoperanti: niente                               20 Auspica che de iure condendo l’attività di raccolta venga disciplinata «con formalità analoghe a quelle dettate per l’accertamento tecnico irripetibile del p.m.» P. Maggio, Esame del  DNA, 471.   21 La Corte d’assise d’appello di Roma aveva ritenuto rilevante e non manifestamente infondata l’eccezione difensiva sollevata nei confronti dell’art. 360 c.p.p. «ove non prevede che  le garanzie difensive approntate […] riguardano le attività di individuazione e prelievo dei reperti utili per la ricerca del DNA»; operazioni che, «implicando anch’esse un rilevante tasso di  valutazione tecnico-scientifica, non possono essere qualificate come meramente materiali e/o  esecutive». L’impossibilità per il difensore dell’indagato di interloquire nella fase di asporto  delle tracce violerebbe, pertanto, «l’art. 3 Cost. ed inoltre il diritto di difesa e il principio del  giusto processo» (Ass. App. Roma, ord. 26.6.2015, n. 245). La questione sollevata è stata tuttavia dichiarata dalla Corte costituzionale manifestamente inammissibile, per la lacunosa indicazione delle ragioni della sua rilevanza nel giudizio a quo e per l’indeterminatezza del thema  decidendum (C. cost., 26.5.2016, n. 118 (ord.)).   22 Sconsigliano di «attuare un contraddittorio contestuale al compimento delle investigazioni di polizia giudiziaria perché rallenterebbe ogni operazione tecnica penalizzando l’efficace  acquisizione delle tracce del reato» D. Curtotti, L. Saravo, Il volo di Icaro, 231; preferibile,  secondo gli Autori, una «costante presenza difensiva sulla scena del crimine, anche fuori dalle  ipotesi di atti urgenti compiuti ai sensi dell’art. 354», ricorrendo per esempio alla figura del  difensore d’ufficio, «da nominarsi sin dal compimento del primo atto di sopralluogo al fine di  assistere, senza parteciparvi, alle operazioni ivi condotte».    23 P. Felicioni, Questioni aperte, 174. Condivide l’esigenza di assicurare «la possibilità di  un contraddittorio già da tale momento» F. Casasole, Le indagini tecnico-scientifiche, 1445.  Critico verso la «notevole restrizione» arrecata al «diritto di difesa e del contraddittorio» dal  regime delineato dagli artt. 354 ss. anche E. Di Salvo, Prova scientifica, 1184.    24 R.E. Kostoris, I consulenti tecnici, 163; R. Orlandi, Il problema delle indagini, 421; per  un quadro delle soluzioni interpretative proposte in dottrina cfr. D. Curtotti, I rilievi e gli accertamenti sul locus, 59 s.    25 L’omesso avviso all’indagato della facoltà di farsi assistere dal difensore comporta una nullità a regime intermedio: cfr., per tutte, Cass., Sez. III, 2.7.2015, Mundi, CED, 2015/264843.     384 Chiara Gabrielli   affatto rara l’ipotesi in cui le operazioni si realizzino nelle prime battute delle indagini, quando non è stato ancora individuato un possibile autore del reato. Per tali  evenienze, nel modificare una normativa «sicuramente lacunosa» 26, il legislatore  dovrebbe prevedere – secondo parte della dottrina – la designazione «di un responsabile che garantisca i modi di raccolta e quelli di conservazione dei reperti» 27.   Se, dunque, la presenza del difensore si configura come evenienza spesso  fortuita, sembra difficile che l’obbligo di documentare le operazioni mediante  verbale secondo le forme e le modalità previste dall’art. 373 per gli atti di indagine del pubblico ministero (art. 357 comma 2 lett. e) e quello di depositare gli  atti nella segreteria di quest’ultimo entro il terzo giorno successivo al loro compimento 28, con facoltà per i difensori di esaminarli e di estrarne copia nei cinque  giorni seguenti (art. 366), possano rappresentare una efficace compensazione.  Specie considerando che, mentre la dottrina avverte l’esigenza, rispetto all’attività  investigativa condotta con metodi scientifici, di imporre «forme di documentazione particolari (come la videoregistrazione integrale), tali da consentire quanto  meno a posteriori il più ampio esercizio possibile dei diritti difensivi» 29, la giurisprudenza si dimostra piuttosto indulgente rispetto a prassi non rispettose delle  pur minimali prescrizioni codicistiche. La redazione di un verbale di sopralluogo  non esaustivo viene spesso ritenuta dalla Suprema Corte mera irregolarità, non  essendo l’obbligo di completezza «previsto a pena di nullità od inutilizzabilità», a  condizione che, ove si tratti di atti irripetibili, sia assicurata «la certezza dell’individuazione dei dati essenziali, quali le fonti di provenienza, le persone intervenute all’atto e le circostanze di tempo e di luogo della constatazione dei fatti» 30.  Come pure, in talune occasioni, i giudici di legittimità hanno escluso che il mancato avviso al difensore dell’avvenuto deposito del verbale determini conseguenze  processuali 31.   Una maggiore sensibilità si sta progressivamente affermando in giurisprudenza  rispetto alle conseguenze processuali di “negligenze” durante la repertazione e la  conservazione delle tracce biologiche. Benché si tratti di fasi di importanza intuibilmente decisiva per la genuinità degli esiti dell’accertamento genetico, le loro                               26 M. Bargis, Note, 52.  27 G. Spangher, Brevi riflessioni, 28.  28 Sempre che tale obbligo sia ritenuto applicabile anche agli atti compiuti dalla polizia giu diziaria ex art. 354, nonostante si parli di facoltà del difensore di intervenire, e non di diritto.   29 F. Caprioli, La scienza «cattiva maestra», 3530. Concorda sulla necessità di rendere ob bligatoria la videoregistrazione delle operazioni A. Camon, La prova genetica, 166. La conferma dell’imprescindibilità di tale modalità di documentazione viene dal processo per l’omicidio di Meredith Kercher: gli errori commessi durante il sopralluogo sono emersi soltanto perché gli operatori di polizia giudiziaria avevano documentato mediante videoregistrazione le  attività svolte, pur non essendovi tenuti.   30 Cass., Sez. I, 6.10.2006, Delussu, CED, 2006/234884.  31 Cfr. Cass., Sez. IV, 22.10.2003, De Sannio, in Cass. pen., 2004, 3301; Cass., Sez. I,   10.4.2008, S., CED, 2008/239989.     Gli accertamenti genetici nelle indagini preliminari 385   modalità di svolgimento sembrano ancora affidate, di fatto, alla discrezionalità  tecnica degli organi procedenti: al riguardo l’art. 354 non offre indicazioni operative, a differenza di quanto oggi si può dire per le indagini informatiche urgenti 32, né esistono protocolli standard dotati di valore normativamente vincolante,  perché, ad esempio, «recepiti da norme regolamentari» alle quali si rinvii in sede  codicistica 33. Nondimeno, nelle decisioni della Suprema Corte si sta facendo strada la consapevolezza che l’osservanza degli standard fissati dai protocolli internazionali elaborati dalla comunità scientifica offra un coefficiente convenzionalmente accettabile di affidabilità delle risultanze dell’indagine genetica e che, dunque, l’esecuzione di rilievi e accertamenti con modalità non rispettose di quelle  previsioni possa pregiudicare l’attendibilità del dato acquisito 34. Sarebbe probabilmente eccessivo, peraltro, far dipendere tout court l’inutilizzabilità degli esiti  dell’indagine scientifica dalla mera inosservanza di una pratica raccomandata;  preferibile ritenere, semmai, che «sul giudice che intenda usare la prova incombe  il dovere di motivare con particolare cura circa le ragioni che, malgrado l’errore,  inducono a riporre fiducia sulle genuinità del reperto» 35.   3. Il prelievo coattivo di campioni biologici.   Affidato dalla novella antiterrorismo del 2005 all’iniziativa degli organi di polizia giudiziaria, in funzione degli accertamenti urgenti descritti dall’art. 354 36, il  prelievo coattivo di materiale biologico nel corso delle indagini preliminari è  stato rimeditato, e disciplinato in modo più convincente, dalla legge n. 85/2009.   Attualmente, qualora, per poter effettuare la comparazione fra profili genetici,  l’organo d’accusa debba asportare un campione biologico 37 – capelli, peli o                               32 Cfr. l’art. 354 comma 2, come novellato dalla legge 18.3.2008, n. 48 di ratifica della   Convenzione di Budapest sulla criminalità informatica.  33 S. Lorusso, L’esame, 60; M. Montagna, Il sopralluogo, 227. Sulle controindicazioni «d’ir rigidire regole che cambiano molto rapidamente» v. A. Camon, La disciplina, 1432, nota 41.   34 Secondo Cass., Sez. V, 27.3.2015, Knox, CED, 2015/264863, ad esempio, i risultati di   un’indagine genetica non suscettibili «di verifica per ripetizione», a causa della violazione delle prescrizioni stabilite nei protocolli internazionali in materia, non possono valere neppure  come indizio ex art. 192 comma 2, ma solo «in chiave di mera conferma, in seno ad un insieme  di elementi già dotati di soverchiante portata sintomatica».   35 Persuasivamente, A. Camon, La prova genetica, 172. Trattandosi di una motivazione che  affronta aspetti di natura tecnico-scientifica, il giudice dovrà avvalersi delle indicazioni fornitegli in proposito da un esperto.    36 Cfr. il comma 3 dell’art. 354, introdotto dalla legge n. 155/2005 e abrogato dalla legge n.  85/2009.   37 Meno scontato che l’art. 359-bis legittimi il pubblico ministero a disporre lo svolgimento  di accertamenti medici; in senso affermativo, P. Felicioni, L’acquisizione, 230; M. Stramaglia,     386 Chiara Gabrielli   mucosa del cavo orale 38 – a un soggetto non consenziente 39, l’art. 359-bis prevede due differenti opzioni procedurali: una fattispecie ordinaria (comma 1),  l’altra attivabile soltanto «nei casi di urgenza» (comma 2) 40, entrambe fitte di  rinvii alla più dettagliata “disposizione madre”, l’art. 224-bis, dedicata al prelievo  coattivo funzionale alla perizia genetica. A tali opzioni si aggiunge, in virtù dell’innovazione apportata al comma 2 dell’art. 392, la possibilità che l’ablazione di  campioni biologici finalizzata all’accertamento genetico abbia luogo in sede di  incidente probatorio. Mentre per il pubblico ministero quest’ultima costituisce  una delle alternative a disposizione – la scelta dipenderà da valutazioni di opportunità: per un verso, il rapporto “a due” con il giudice per le indagini preliminari  potrebbe apparirgli più appetibile, per l’altro però le forme dell’incidente probatorio gli assicurerebbero la spendibilità processuale degli esiti dell’accertamento pe                            Prelievi coattivi, 256. Per una lettura opposta, secondo cui gli accertamenti medici durante le  indagini andrebbero compiuti soltanto in incidente probatorio con le forme più garantite della  perizia, cfr. M. Gialuz, Radiologia e accertamenti, 573. Non solo depongono in questo senso  alcuni indici testuali (ad esempio, la rubrica della norma, che richiama il solo prelievo coattivo,  e il termine «operazioni», che sembra alludere esclusivamente all’attività fisica del prelievo),  ma la stessa indeterminatezza, costituzionalmente censurabile, della locuzione «accertamenti  medici» suggerisce un’interpretazione prudentemente restrittiva (al riguardo v. C. Gabrielli,  Accertamenti medici, 73; P. Ferrua, La prova, 280).   38 La dottrina largamente maggioritaria ritiene che quelli elencati dall’art. 224-bis comma 1  siano gli unici materiali prelevabili, accogliendo, rispetto all’ambiguo pronome «quali», l’interpretazione che meglio soddisfa il principio di tassatività sancito dall’art. 13 comma 2 Cost.;  per una discutibile lettura che, invece, intende l’elenco come esemplificativo v. C. Tranquillo,  Osservazioni, 610.    39 Come si desume inequivocabilmente dalle espressioni generiche impiegate dall’art. 359bis e dall’art. 224-bis, il prelievo coattivo può essere disposto, sulla base degli stessi presupposti e con le medesime garanzie, nei confronti dell’indagato (o imputato), della persona offesa,  del terzo estraneo al procedimento e del prossimo congiunto dell’indagato (o dell’imputato).  Per alcune convincenti obiezioni ad un’applicazione analogica dell’art. 199 v. M. Panzavolta,  Il profilo dell’istituto, 1226; contrari invece ad imporre il prelievo forzoso al prossimo congiunto A. Santosuosso, G. Gennari, Il prelievo coattivo, 398.   40  La legge 23.3.2016, n. 41 ha esteso la possibilità di praticare il prelievo coattivo di campioni biologici oltre i confini dell’indagine genetica: attualmente si può procedere ad «atti idonei ad incidere sulla libertà personale, quali il prelievo di capelli, di peli o di mucosa del cavo  orale su persone viventi» e ad «accertamenti medici» anche per accertare se il soggetto accusato dei reati previsti dagli artt. 589-bis (omicidio stradale) e 590-bis c.p. (lesioni personali stradali gravi o gravissime) fosse alla guida in stato di ebbrezza alcolica o di alterazione correlata  all’uso di sostanze stupefacenti o psicotrope. In caso di urgenza, ove dal ritardo possa derivare  un «grave o irreparabile pregiudizio alle indagini», il nuovo comma 3-bis dell’art. 359-bis  c.p.p. consente al pubblico ministero, in prima battuta, di adottare oralmente il decreto che dispone il prelievo nei confronti di chi abbia rifiutato di sottoporsi agli accertamenti previsti dal  codice della strada, purché in seguito tale provvedimento sia confermato per iscritto. Per un’analisi dei problemi interpretativi determinati dalla discutibile formulazione della disposizione, a  cominciare dalla dubbia esperibilità del prelievo ematico forzoso, si rinvia a C. Gabrielli, Il  nuovo prelievo, p. 821 ss.     Gli accertamenti genetici nelle indagini preliminari 387   ritale 41 –, per la difesa che intenda sollecitare l’asportazione di un campione biologico contro la volontà dell’interessato si tratta dell’unica strada percorribile.   L’intervento dell’organo giurisdizionale rappresenta una garanzia indefettibile, ancorché variabile nella collocazione temporale 42. Quando il pubblico ministero procede nelle forme ordinarie, per poter effettuare le «operazioni di cui  all’articolo 224-bis» in assenza del «consenso della persona interessata» deve  preventivamente munirsi dell’autorizzazione giurisdizionale; nell’ipotesi d’urgenza può, invece, disporre direttamente «lo svolgimento delle operazioni», ma dovrà  ottenere la convalida da parte del giudice per le indagini preliminari. Apprezzabile che il legislatore processuale non si sia accontentato di sottrarre l’asportazione  coattiva al dominio della polizia giudiziaria, ricollocando così l’istituto entro le  coordinate meramente testuali dell’art. 13 comma 2 Cost., ma abbia declinato il  riferimento all’«autorità giudiziaria» nel senso di organo giurisdizionale, quindi nell’accezione più in sintonia con la matrice accusatoria dell’attuale processo  penale e con la sua esplicita consacrazione nell’art. 111 commi 2 e 4 Cost. come  luogo nel quale i suoi protagonisti, collocati su un piano di parità, si confrontano  dialetticamente. Se il pubblico ministero è ormai riconosciuto come portatore di  una ineludibile parzialità funzionale, che lo rende antagonista della difesa, è decisamente preferibile che sia un organo costituzionalmente configurato come imparziale, quindi più idoneo a «farsi carico della tutela dei diritti di uno dei contraddittori» 43, ad autorizzare, o almeno a convalidare, un’operazione in grado di  coinvolgere molteplici beni di rilevanza fondamentale: dalla libertà personale alla  riservatezza, dalla dignità alla salute.   3.1. L’ipotesi ordinaria.  Concentrato prevalentemente sull’esigenza che sia il giudice per le indagini   preliminari, su richiesta del pubblico ministero, ad autorizzare con ordinanza  l’esecuzione del prelievo coattivo durante le indagini preliminari, ove lo ritenga  assolutamente indispensabile per l’accertamento di un reato punito «con l’ergastolo o con la pena superiore nel massimo a tre anni di reclusione» 44, il comma 1                               41 B. Galgani, Una nuova ipotesi, 308 ss.; al riguardo v. anche R. Adorno, Il prelievo coattivo, 1233.   42 La scelta ideologica di ricondurre il potere di procedere ad ablazione coattiva di materiale  biologico nel dominio della giurisdizione appare largamente condivisa (per tutti, in dottrina, G.  Giostra, Gli importanti meriti, 1220; in giurisprudenza, Cass., Sez. II, 27.11.2014, Santangelo,  CED 2014/261865, ritiene l’autorizzazione del giudice per le indagini preliminari «necessaria  per garantire il massimo controllo di legalità»). Fra le poche voci critiche, M. Stramaglia, Prelievi coattivi, 269 s., che vi ravvisa una irragionevole discrasia rispetto al regime codicistico di  ispezioni e perquisizioni personali.    43 L. Caraceni, Poteri d’ufficio, 236.   44 Sebbene debba ritenersi che l’autorizzazione al prelievo non vada concessa qualora il fat to di reato per cui si proceda risulti forzatamente ricondotto dal pubblico ministero richiedente     388 Chiara Gabrielli   dell’art. 359-bis affronta con una certa approssimazione profili tutt’altro che irrilevanti dell’itinerario procedimentale.   In primo luogo, mancando un espresso obbligo normativo in tal senso, l’organo d’accusa richiedente non è tenuto a trasmettere al giudice per le indagini  preliminari l’intero fascicolo delle indagini. La facoltà concessa al pubblico ministero di selezionare le risultanze investigative potrebbe, però, fuorviare l’organo  giurisdizionale chiamato ad accertare l’effettiva imprescindibilità dell’ablazione  coattiva; sarebbe stato preferibile dunque – anche tenuto conto del fatto che la decisione del giudice per le indagini preliminari non è preceduta da alcun confronto  con la difesa – vincolare il pubblico ministero ad allegare alla richiesta tutti gli  esiti delle proprie indagini.   Inoltre, non diversamente da quanto si riscontra rispetto al prelievo funzionale  alla perizia 45, resta in ombra la verifica dell’indisponibilità dell’interessato all’ablazione. Stando alla collocazione dell’inciso «e non vi è il consenso della persona interessata» nel comma 1 dell’art. 359-bis, la richiesta di autorizzazione dovrebbe essere inoltrata dal pubblico ministero soltanto dopo aver interpellato il destinatario del prelievo e averne ricevuto un espresso diniego. Nondimeno, il timore  che, così ricostruita, la sequenza risulti farraginosa induce parte della dottrina a intendere il dissenso come presupposto non della richiesta del pubblico ministero né  dell’autorizzazione del giudice per le indagini preliminari, ma dell’ablazione forzosa, che potrebbe essere autorizzata quindi in via anticipata, per l’eventualità in cui  l’interessato rifiuti di prestare il consenso 46. Di diverso avviso pare una delle prime  pronunce in materia, che, rigettando una richiesta di autorizzazione formulata in via  preventiva, ossia per fronteggiare l’eventuale resistenza opposta dall’interessato, ha  affermato la necessità di un «tentativo di acquisire il campione con il consenso del  soggetto nei cui confronti si procede», dal quale emerga «la riscontrata impossibilità di procedere per effetto dell’opposizione dell’indagato» 47.   La laconicità del dettato codicistico rende altrettanto incerta la fase successiva  all’autorizzazione; controverso, in particolare, se l’esecuzione delle operazioni                               al perimetro descritto dall’art. 224-bis comma 1, per A. Camon, La disciplina, 1432, si tratta  comunque di «uno sbarramento debole».    45 Per approfondimenti al riguardo si rinvia a C. Gabrielli, Il prelievo coattivo, 1227 s.  46 R. Adorno, Il prelievo coattivo, 1236.  47 Cfr. g.i.p. Trib. Chieti, 7.6.2011, D’A.G., in Giur. merito, 2011, 2521 (s.m.). La questio ne si pone anche rispetto alla procedura d’urgenza (infra, 3.2): stando alla littera legis, pare  che il pubblico ministero debba inizialmente limitarsi a predisporre le operazioni di prelievo,  per poi disporre l’accompagnamento coattivo solo in caso di mancata presentazione, e, infine,  il prelievo forzoso solo una volta constatata l’indisponibilità dell’interessato a sottoporvisi.  L’urgenza su cui si fonda il meccanismo descritto dall’art. 359-bis comma 2 però induce a  suggerire una lettura «in chiave teleologica», che – intendendo le espressioni «qualora […] non  si presenti» e «se […] rifiuta di sottoporvisi» come ipotetici «elementi di fattispecie, anziché  ricognitivi di fatti già verificatisi» – consente al pubblico ministero di «disporre contestualmente in un unico atto i tre provvedimenti» (C. Tranquillo, Osservazioni, 616).      Gli accertamenti genetici nelle indagini preliminari 389   presupponga un successivo provvedimento del pubblico ministero, analogo a  quello previsto in materia di intercettazioni. Sul punto si registra una divaricazione interpretativa difficile da comporre, dal momento che né il dato testuale né  l’analisi sistematica offrono indicazioni dirimenti. Ad esempio, se per escluderne  la necessità si può invocare l’oggetto della richiesta del pubblico ministero, che si  identifica nell’autorizzazione a “eseguire” le operazioni descritte dall’art. 224-bis,  in senso opposto, tuttavia, si può rilevare come, nel riferirsi al giudice per le indagini preliminari, il legislatore abbia impiegato all’art. 359-bis comma 1 il verbo  «autorizza» anziché «dispone», che figura invece nell’art. 224-bis comma 1, là  dove il titolo giustificativo del prelievo è indiscutibilmente il provvedimento giurisdizionale. Non appare implausibile, peraltro, l’opzione esegetica che riserva  all’ordinanza del giudice per le indagini preliminari la quasi totalità dei contenuti  elencati dall’art. 224-bis comma 2 48 e affida al decreto del pubblico ministero  l’individuazione delle coordinate spazio-temporali del prelievo 49. In ogni caso, un  aspetto sembra irrinunciabile: tutti gli elementi informativi enunciati dall’art. 224bis comma 2, qualunque sia il provvedimento che li enunci, devono essere portati  a conoscenza dell’interessato.   Almeno quando il prelievo coattivo si rivolga all’indagato o alla persona offesa dal reato 50, chi deve esservi assoggettato può avvalersi dell’assistenza di un  difensore o di una persona di fiducia 51. Sull’effettiva possibilità di esercitare il  diritto all’assistenza tecnica potrebbe però incidere negativamente la mancata  previsione del termine dilatorio di tre giorni previsto dal comma 3 dell’art. 224bis. Lo stesso interessato, cui spetterà avvertire il difensore del luogo e del tempo  delle operazioni, potrebbe quindi esserne informato nell’imminenza del loro svolgimento; non è difficile intuire che una così stringente contiguità temporale può  «compromettere la partecipazione del difensore» al prelievo, «soprattutto allorquando il soggetto passivo non ne sia già munito, rendendogli più agevole avva                             48 Sulla loro rilevanza in termini di garanzia, «pregnante proprio nella fase preliminare», v.   A. Camon, La disciplina, 1437, nota 79.  49 C. Tranquillo, Osservazioni, 615.  50 Nel presupposto che manchi nell’ordinamento processuale una disposizione generale che   prevede il diritto per il terzo di nominare un proprio difensore, taluno intende in senso restrittivo la locuzione «persona da sottoporre all’esame» di cui all’art. 224-bis comma 2 lett. f, riferendola esclusivamente all’imputato, all’indagato e alla persona offesa (P. Felicioni, L’Italia  aderisce al Trattato, 21). Altri, invece, tenuto conto dell’«incidenza dei prelievi sulla sfera personale dell’individuo», colgono nella norma l’intenzione del legislatore di assicurare a chiunque vi sia assoggettato «un diritto generalizzato all’assistenza “qualificata”» di un difensore,  che garantisca «il rispetto di forme e divieti imposti dalla legge» (M. Stramaglia, Prelievi coattivi, 271).   51 Sia perché tale facoltà è espressamente concessa rispetto al prelievo in via d’urgenza, sia  perché l’ultimo comma dell’art. 359-bis anche con riferimento all’ipotesi de qua richiama l’art.  224-bis comma 2, e dunque anche l’avviso circa le facoltà difensive, fra le norme da osservare  «a pena di nullità delle operazioni e di inutilizzabilità delle informazioni così acquisite».     390 Chiara Gabrielli   lersi di una persona di fiducia, prontamente reperibile» 52.  Il silenzio legislativo rispetto ai possibili strumenti di impugnazione – peraltro   frequente quando si tratti di atti restrittivi della libertà personale «a efficacia istantanea» e con «finalità probatorie» 53 – non impedisce di ritenere l’ordinanza con  cui il giudice per le indagini preliminari autorizza il prelievo ricorribile per cassazione 54, ai sensi dell’art. 568 comma 2 e dell’art. 111 comma 7 Cost. Sulla legittimità del prelievo coattivo la Suprema Corte «interloquisce a fatto compiuto» 55, dal momento che l’art. 588 comma 2 esclude che l’impugnazione dei  «provvedimenti in materia di libertà personale» abbia effetto sospensivo. A giustificare l’impugnazione ex post resta comunque l’interesse dell’indagato a vedere  estromesso, nel caso in cui la Cassazione ravvisi l’illegittimità del prelievo, un risultato probatorio che potrebbe risultargli sfavorevole.   3.2. L’ipotesi d’urgenza.  Non meno problematico, sul piano operativo, si dimostra il prelievo coattivo   in via d’urgenza, disposto dal pubblico ministero «con decreto motivato contenente i medesimi elementi previsti dal comma 2 dell’articolo 224-bis» e assoggettato al controllo dell’organo giurisdizionale, in sede di convalida. Chiaramente ispirato alla disciplina delle c.d. intercettazioni urgenti, il meccanismo ha  suscitato obiezioni da opposte prospettive: mentre taluno lo reputa strumento  «estremamente insidioso poiché la valutazione del pregiudizio fatta ex post» non  assicurerebbe «adeguate garanzie» 56, altri avrebbero preferito l’attribuzione di  «poteri provvisori» di prelievo alla polizia ex art. 13 comma 3 Cost., nel presupposto che, «in situazioni investigative particolarmente concitate», sia l’unica a poter «intervenire con la necessaria prontezza» 57.   Se l’intento del legislatore era verosimilmente quello di rendere eccezionale il  ricorso alla fattispecie de qua, è opinione diffusa in dottrina che la formulazione  normativa, là dove consente al pubblico ministero di disporre il prelievo coattivo  quando tema che il ritardo possa arrecare alle indagini un «pregiudizio grave o  irreparabile», non sia all’altezza di assicurarlo (art. 359-bis comma 2). La locuzione «pregiudizio irreparabile» – per la prima volta riferita nel codice di rito a un  danno non patrimoniale – allude alla eventualità che i tempi fisiologicamente necessari ad ottenere il placet giurisdizionale rendano definitivamente impossibile  procedere ad una asportazione riconosciuta come «assolutamente indispensabile»,                               52 R. Adorno, Il prelievo coattivo, 1236.  53 Osserva M. Gialuz, Radiologia e accertamenti, 563.  54 Come pure sarà ricorribile per cassazione l’ordinanza con cui il giudice per le indagini   preliminari convalida il prelievo effettuato d’urgenza (infra, 3.2).  55 F. Cordero, Procedura penale, 829.  56 Così l’Unione Camere penali, Osservazioni al Testo unificato.  57 Così A. Camon, La disciplina, 1439.      Gli accertamenti genetici nelle indagini preliminari 391   ad esempio perché sopravvengano nel frattempo l’irreperibilità o la morte del  soggetto passivo. L’alternativa del danno grave, ma evidentemente rimediabile –  prefigurata dalla norma mediante la congiunzione disgiuntiva –, potrebbe privare  «di significato la previsione dell’ulteriore, e più restrittivo, aggettivo» 58. Poiché la  “gravità” del pregiudizio dovuto alla perdita di un contributo «assolutamente indispensabile per la prova dei fatti» sembra quasi in re ipsa, particolare attenzione  dovrà essere prestata in sede di convalida alle ragioni richiamate dal pubblico ministero a supporto del requisito dell’urgenza.   Neppure la descrizione della sequenza procedimentale appare nitida. Modellato sulle cadenze dell’art. 13 comma 3 Cost. – sebbene non fosse in questo caso costituzionalmente imposto, essendo l’iniziativa del prelievo assunta dal pubblico ministero, e non dalla polizia giudiziaria – il comma 2 dell’art. 359-bis prevede che  «entro le quarantotto ore successive» il pubblico ministero sia tenuto a coinvolgere il giudice per le indagini preliminari, investendolo della richiesta di convalida del  decreto che ha disposto il prelievo forzoso e dell’eventuale provvedimento di accompagnamento coattivo, senza tuttavia precisare da quando quel termine decorra.  L’assenza di puntuali indicazioni circa il dies a quo ha determinato più interpretazioni: taluno, applicando per analogia la disciplina delle misure precautelari, lo  identifica con il momento in cui la libertà personale venga limitata, a causa dell’accompagnamento coattivo o dell’asportazione coattiva del campione biologico,  altri con il momento in cui il prelievo sia stato effettivamente  realizzato, altri ancora con il momento in cui il pubblico ministero ha adottato il decreto che lo dispone,  nel presupposto che si tratti dell’opzione più in sintonia con il dato codicistico e che  non vi siano «ragioni sufficientemente robuste per allontanarsi» dal medesimo 59.    Più agevole definire da quando decorre il termine, sempre di quarantotto  ore, a disposizione del giudice per le indagini preliminari per convalidare il decreto – si tratta del momento in cui la richiesta del pubblico ministero viene depositata nella sua cancelleria – e individuare coloro ai quali debba essere dato  immediato avviso della pronuncia: oltre al pubblico ministero, la norma richiama il «difensore», da intendere come il difensore del soggetto passivo del prelievo  e non come quello dell’indagato, per opportune ragioni di simmetria con la fattispecie ordinaria del comma 1, nella quale non si prevede alcun avviso all’indagato del prelievo autorizzato dal giudice.   3.3. Cause di invalidità del prelievo.  L’opportuna intenzione legislativa di presidiare l’osservanza delle regole che   governano il prelievo coattivo in fase di indagine non ha trovato nelle prescrizioni  sanzionatorie dell’art. 359-bis comma 3 una traduzione felice. Là dove il provve                             58 R. Adorno, Il prelievo coattivo, 1236.  59 A. Camon, La disciplina, 1440, al quale si rinvia anche per una rassegna dettagliata delle   opinioni dottrinarie.      392 Chiara Gabrielli   dimento con cui si dispone il prelievo difetti di almeno uno dei contenuti enunciati dall’art. 224-bis comma 2, oppure qualora siano disattesi i divieti e le cautele  esecutive rispettivamente enunciati dai commi 4 e 5 dell’art. 224-bis 60, oppure nei  casi in cui i limiti di durata dell’accompagnamento coattivo ex art. 132 comma 2  vengano oltrepassati, si è stabilito, con una «disarmante inconsapevolezza tecnica» 61, che ricorrano congiuntamente la nullità delle operazioni e l’inutilizzabilità delle informazioni acquisite. Del singolare raddoppio sanzionatorio è più  facile intravedere le complicazioni esegetiche che rinvenire una ragione plausibile 62; in una prospettiva di maggiore razionalità sanzionatoria sarebbe bastato probabilmente prevedere l’inutilizzabilità dei risultati conseguiti. Peraltro, almeno  con riguardo alla violazione di una delle disposizioni evocate, l’art. 224-bis comma 4, quella sanzione sarebbe stata già agevolmente ricavabile dal sistema: nelle  preclusioni ivi enunciate è riconoscibile, infatti, un divieto probatorio presidiato  dall’art. 191; circostanza che può spiegare come mai l’art. 224-bis, che pure dedica attenzione ai profili di invalidità del prelievo 63, non abbia ritenuto di sanzionare quella violazione in modo esplicito 64.   Verosimilmente, se il legislatore avesse evitato di “scomodare” una sanzione                               60 Il richiamo dell’art. 359-bis comma 3 all’art. 224-bis comma 5 chiarisce inequivocabilmente che anche per il prelievo investigativo devono trovare applicazione le cautele dettate per  l’asportazione a scopo peritale. Meno univoca la questione dell’organo che debba procedervi:  sebbene la collocazione sistematica dell’art. 359-bis possa far propendere per identificarlo nel  consulente tecnico nominato dal pubblico ministero – cui si riferiscono la norma precedente e  quella successiva – la Suprema Corte ha ritenuto legittimo il prelievo eseguito dall’organo di  polizia giudiziaria, nel presupposto che lo stesso non richieda competenze tecniche specialistiche. Decisivo, per la Cassazione, l’argomento che la polizia giudiziaria sia legittimata al prelievo di capelli o di saliva a fini identificativi (v. infra, 6); si potrebbe però valorizzare, a rigore, la differenza fra l’asportazione di saliva e quella, più invasiva, di mucosa del cavo orale, per  giustificare l’opportunità di riservare all’esperto il compimento di quest’ultima.    61 Così G. Giostra, Gli importanti meriti, 1221.  62 Per il tentativo di offrire una lettura accettabile della norma v. R. Adorno, Il prelievo   coattivo, 1238.  63 Cfr. l’incipit del comma 2 e il comma 7. Esclude che la nullità consegua anche alla man cata indicazione del nominativo del perito Cass., Sez. II, 19.10.2011, S.S., in Arch. nuova proc.  pen., 2012, 314 s.   64 Meno pacifico, invece, che la violazione del comma 5 dell’art. 224-bis, attenendo al  quomodo delle operazioni ablative, possa essere ricondotta all’art. 191. In una prospettiva esegetica che ritenga quest’ultimo operante solo rispetto all’an (contra, C. Conti, I diritti fondamentali, 1003) si spiega perché il legislatore, all’art. 359-bis, abbia ritenuto di comminare  espressamente l’inutilizzabilità. Manca tuttavia una previsione simmetrica nell’art. 224-bis;  mentre la dottrina prevalente ritiene irragionevole il dismorfismo sanzionatorio (per tutti, G.  Giostra, Gli importanti meriti, 1221; G. Leo, Il prelievo coattivo, 960), taluno ne rinviene una  giustificazione nella diversità di garanzie che distingue indagini preliminari e dibattimento:  nelle prime «è più facile che una violazione si verifichi o, se è già stata commessa, che non  venga rilevata; sanzioni più rigide possono scongiurare, o almeno ridurre, questo rischio» (A.  Camon, La disciplina, 1442).      Gli accertamenti genetici nelle indagini preliminari 393   nella maggior parte dei casi sanabile quale la nullità e si fosse affidato in via  esclusiva alla categoria sanzionatoria dell’inutilizzabilità non avrebbe avuto motivo di precisare, per garantire che la stessa possa essere eccepita «d’ufficio in ogni  stato e grado del procedimento», che «si applicano le disposizioni di cui al comma 2 dell’art. 191». Né, peraltro, si può essere certi che nel caso di specie quod  abundat non vitiat: quel richiamo esplicito potrebbe persino determinare qualche  sbandamento interpretativo, lasciando intendere che, là dove un’inutilizzabilità  prevista in via speciale non sia accompagnata da analoga precisazione, non debba  valere il regime di cui al comma 2 dell’art. 191.   L’elenco dell’art. 359-bis comma 3 non esaurisce, comunque, tutte le ipotesi di  invalidità prefigurabili rispetto all’asportazione coattiva realizzata in fase di  indagini. Ulteriori fattispecie patologiche sono individuabili attraverso la riflessione sistematica: l’esecuzione del prelievo forzoso in assenza dell’autorizzazione  del giudice per le indagini preliminari o di uno dei presupposti previsti dall’art.  224-bis comma 1 ne comporta l’inutilizzabilità degli esiti; come pure, si deve ritenere, l’attivazione del procedimento ex abrupto mancando ragioni di urgenza.  Almeno in quest’ultimo caso, tuttavia, sarebbe stata opportuna un’esplicita presa  di posizione legislativa, tenuto conto del prevalente, e pedagogicamente discutibile, orientamento della Suprema Corte in materia di intercettazioni, che attribuisce  alla convalida effetto sanante nei confronti dell’eventuale insussistenza del requisito dell’urgenza 65.    Nonostante il silenzio legislativo, l’inutilizzabilità consegue altresì al diniego  della convalida, non invece – si deve ritenere – alla circostanza che l’inoltro al  giudice per le indagini preliminari o la sua ratifica avvenga oltre i termini previsti  dall’art. 359 comma 2; in questo senso depongono tanto il principio di tassatività  dei termini previsti a pena di decadenza (art. 173 comma 1) quanto il raffronto  con l’art. 267 comma 2, che, prevedendo espressamente tale conseguenza, offre  una sponda alla conclusione ubi lex voluit dixit, ubi noluit tacuit 66.   Sorprende che un legislatore incline ad una certa ridondanza sanzionatoria non  abbia avvertito l’esigenza di rafforzare l’inutilizzabilità comminata con l’obbligatoria distruzione dei campioni biologici prelevati contra legem, i quali restano  dunque «fisicamente esistenti, anche se giuridicamente inservibili» 67, con intuibili  rischi per la riservatezza dell’interessato.    Un’ulteriore ragione di insoddisfazione deriva, inoltre, dal fatto che l’inutilizzabilità comminata dall’art. 359-bis comma 3 non risulti circoscritta ai soli impie                             65 In questo senso v. Cass., Sez. VI, 16.7.2009, Iaria, CED, 2009/244872; Cass, Sez. II,  4.12.2006, Figliuzzi, CED, 2006/235859; Cass, Sez. I, 22.6.2004, Termini, in CED, 2004/228245;  Cass., Sez. II, 4.5.2001, Berlingeri, CED, 2001/219901.   66 Ugualmente insuperabile per via interpretativa pare l’assenza di una previsione ad hoc  che sanzioni la mancata partecipazione del difensore alle operazioni di prelievo nella fase delle  indagini preliminari; favorevole, invece, ad estendere al caso di specie la previsione dell’art.  224-bis comma 7,  F. Caprioli, Indagini preliminari, 587.   67 C. Conti, I diritti fondamentali, 1004.      394 Chiara Gabrielli   ghi contra reum degli esiti del prelievo; nel caso in cui questi ultimi fossero favorevoli, l’agire del pubblico ministero inosservante delle prescrizioni codicistiche  impedirebbe paradossalmente di impiegare dati conoscitivi che porterebbero a  escludere la responsabilità dell’indagato.   4. Modalità alternative di approvvigionamento.   Oltre a poter essere estratto da un campione biologico asportato contro la sua  volontà, il profilo genetico di un certo soggetto è ricavabile dal materiale biologico che l’interessato accetti di cedere. Sondare la possibilità di un prelievo consensuale sembra, anzi, necessario prima di attivare la procedura per l’asportazione forzosa, come si ricava dall’inciso «e manca il consenso dell’interessato» nonché, implicitamente, dal presupposto dell’assoluta indispensabilità per la prova  dei fatti cui l’esecuzione coattiva è subordinata.    Nel 2009, tuttavia, il legislatore non ha colto l’occasione per definire anche le  coordinate operative dell’asportazione consensuale, rispetto alla quale, dunque,  continuano a registrarsi «vuoti di tutela di una qualche importanza» 68. Se è ragionevole che il consenso dell’interessato autorizzi a procedere a un’asportazione  utile a fini investigativi, ma non assolutamente indispensabile, oppure rivolta ad  accertare un reato estraneo al perimetro delineato dall’art. 224-bis comma 1, va  respinta qualsiasi tentazione di sfruttare il silenzio legislativo per bypassare anche  i limiti e i divieti previsti dai commi 4 e 5 dell’art. 224-bis 69; decisamente preferibile ritenere, sulla base di una interpretazione costituzionalmente orientata, ancorata agli artt. 2 e 32 Cost., che quelle tutele restino «incomprimibili […] anche  laddove l’interessato consenta» 70; come pure, non dovrebbe incontrare ostacoli la  possibilità per l’interessato di farsi assistere dal difensore o da una persona di fiducia, come prevede a favore di chi debba subire l’asportazione contro la propria  volontà l’art. 224-bis comma 2 lett. d.   Il profilo genetico potrebbe essere ricavato, altresì, da tracce biologiche rinvenute sulla res con cui l’interessato è entrato in contatto (ad esempio, il mozzicone  di sigaretta appena gettato in terra, il bicchiere da cui ha bevuto, gli effetti personali rinvenuti durante la perquisizione nel suo domicilio).    La raccolta a fini investigativi dei reperti biologici che ciascuno rilascia accidentalmente nell’agire quotidiano – opzione invero più vantaggiosa anche per                               68 P. Tonini, Informazioni genetiche, 886. Lamenta, in particolare, che il legislatore non abbia subordinato la validità del consenso all’obbligo di informare l’interessato del tipo di accertamento e delle sue finalità I. Boiano, L’obbligo di informazione, 4352 s.   69 Tentazione che sembra emergere da questo obiter dictum giurisprudenziale: «il consenso  dell’interessato fa venire meno tutte le cautele e le garanzie previste dall’art. 224-bis» (Trib.  Rovereto, 2.11.2010, D.A.G., inedita).    70 Condivisibilmente, C. Conti, I diritti fondamentali, 997.     Gli accertamenti genetici nelle indagini preliminari 395   l’inquirente, perché, a differenza del prelievo, si svolge all’insaputa dell’indagato –  non sembra sollevare «nessun particolare problema» 71, a meno di non volersi  spingere a sostenere che «anche i prelievi meramente indiretti di campioni organici» finalizzati all’analisi genetica «integrano una categoria nuova ed autonoma di  attività incidenti sulla libertà personale» e dunque che, ai sensi dell’art. 13 Cost.,  il legislatore dovrebbe «prevederne casi e modi» 72.   Almeno a prima vista, implicazioni maggiormente problematiche sembrano  connotare l’eventualità, non infrequente nella prassi, in cui gli inquirenti dispongono perquisizioni locali al fine di rinvenire effetti personali prevedibilmente  contenenti residui organici appartenenti al loro possessore 73. Da un lato, perché  l’acquisizione del reperto biologicamente significativo prescinde dall’iter procedimentale descritto dall’art. 359-bis, dai suoi presupposti e dal suo corredo di garanzie; dall’altro, perché neppure la perquisizione rappresenta uno strumento “indolore” sul piano dei diritti costituzionalmente tutelati. Ad assicurarne tuttavia la  legittimità 74, una considerazione sembra dirimente: a ben vedere, viene a mancare  nel caso di specie la ragione che ha indotto la Corte costituzionale a imporre rispetto al prelievo forzoso speciali garanzie; quest’ultimo «seppur in minima misura invade la sfera corporale della persona», sottraendole, «per fini di acquisizione probatoria, una parte che è, sì, pressoché insignificante, ma non certo nulla»;  poiché «con le perquisizioni locali questo non succede» – si fa rilevare in dottrina  – «la disparità di trattamento non pare gratuita» 75.   Ugualmente delicata l’eventualità in cui il rilascio delle tracce biologicamente  rilevanti sia stato propiziato da espedienti investigativi, come offrire al soggetto  del quale si voglia ricostruire il profilo genetico una sigaretta o una bevanda, per  poi recuperare i residui di saliva. Mentre la Suprema Corte ritiene tali pratiche  comunque legittime, valorizzando come parametro decisivo l’assenza di qualsiasi                               71 G. Giostra, Gli importanti meriti, 1219; D. Curtotti, L’inadeguatezza delle norme, 129.   Diversamente, M. Lepera, Il prelievo di reperti, 652, secondo cui l’acquisizione di materiale  biologico all’insaputa della persona interessata «rappresenta una pratica in contrasto con le  norme che regolano l’an e il modus procedendi del prelievo di materiale biologico» ai sensi  degli artt. 224-bis e 359-bis.   72 B. Galgani, Libertà personale, 1830.  73 Dubita della legittimità di tali prassi R. Del Coco, Reperti e tipizzazione, 87 s.  74 In questo senso si è più volte pronunciata la Suprema Corte: fra le molte, cfr. Cass., Sez.   III, 22.4.2009, B.P., in Cass. pen., 2010, 3192; Cass., Sez. II, 13.3.2007, Minella, in Cass.  pen., 2008, 2025, secondo cui nella nozione di «cose pertinenti al reato» rientrano «anche quelle indirettamente legate al reato e però necessarie all’accertamento dei fatti»; coglie una indiretta legittimazione rispetto a tali prassi nell’art. 6 comma 1 lett. d legge n. 85/2009, che definisce il reperto, fra l’altro, come «il materiale biologico acquisito […] su cose pertinenti al reato» A. Pulvirenti, Un caso di mancato contraddittorio, 47, nota 2. In argomento v. anche M.  Spriano, Acquisizione di campioni, 350 ss.    75 A. Camon, La disciplina, 1444.      396 Chiara Gabrielli   incidenza sulla sfera di libertà personale dell’interessato 76, secondo l’opinione  maggioritaria in dottrina si tratterebbe di modalità fraudolente, vietate perché in  grado di vulnerare la libertà morale della persona; quando la polizia giudiziaria induce un soggetto a lasciare tracce biologiche a lui riferibili – si afferma – «ne condiziona la scelta», che dunque «non può più considerarsi libera e consapevole» 77.  Benché suggestiva, la tesi che riconduce tali strategie ai «metodi e tecniche idonei a  influire sulla libertà di autodeterminazione» banditi dall’art. 188 non sembra tener  conto del fatto che il loro successo è pur sempre assicurato da un comportamento  liberamente tenuto dall’interessato. A meno che l’autorità procedente gli abbia fatto  intendere di essere costretto ad accettare la bevanda o la sigaretta offerta 78 – per restare a una delle ipotesi più frequenti nella prassi –, quest’ultimo decide senza costrizioni, libero da espedienti psico-compulsivi ai quali lo stato di soggezione all’autorità gli impedisce di sottrarsi. Per neutralizzare le iniziative degli inquirenti gli  sarebbe bastato comportarsi con maggiore prudenza; qualora invece le abbia spontaneamente assecondate, imputet sibi. Neppure la preoccupazione per l’affidabilità  del risultato dell’accertamento pare decisiva nell’impedire il ricorso a tali escamotage: è senz’altro vero che «la metodologia di raccolta dei reperti organici […] nonché la corretta descrizione e identificazione degli stessi prima di effettuare l’analisi  [ne] influenza in maniera determinante l’esito» 79, ma, ove queste accortezze procedurali vengano osservate e documentate, l’attività di acquisizione, non dissimile da  quelle previste dall’art. 354, dovrebbe essere ritenuta legittima.   La possibilità di sequestrare, a fini di estrazione del profilo genetico, il materiale biologico ceduto in precedenza dall’interessato per ragioni mediche o diagnostiche 80, in assenza di espressi divieti legislativi, non sembra trovare ostacoli                               76 In questo senso v., fra le altre, Cass., Sez. II, 9.5.2014, Caari, in Guida dir., 2014, fasc.  37, 65 s.; Cass., Sez. I, 20.11.2013, Costantino, CED, 2013/258269; Cass., Sez. IV, 12.2.2009,  Di Paola, CED, 2009/244224; Cass., Sez. II, 23.10.2008, Tripodi, in Guida dir., 2008, fasc. 1,  95; Cass., Sez. I, 2.11.2005, Esposito, in Riv. pen., 2006, 1363; Cass., Sez. I, 23.6.2005, Petriccione, in Guida dir., 2005, fasc. 38, 82; Cass., Sez. I, 11.3.2003, Esposito, CED, 2003/225265;  Cass., Sez. I, 142.2.2002, Jolibert, in Giur. it., 2003, 534.   77 C. Fanuele, La prova genetica, 102; A. Scalfati, Potenziamento della polizia, 99; M.  Montagna, Accertamenti tecnici, 86. Contra, A. Cisterna, L’esigenza, 68.    78 Come pure, le perplessità avanzate dalla dottrina avrebbero ragion d’essere se, ad esempio, gli inquirenti si accordassero con il medico che ha in cura un soggetto affinché lo persuada  a ingerire una bevanda medicinale, adducendone l’assoluta necessità per curare una patologia  in realtà inesistente, al solo fine di consentire l’acquisizione di suoi residui salivari. In questo  caso, infatti, la prospettazione mendace di una grave conseguenza per la salute dell’interessato  eserciterebbe una efficacia compulsiva effettivamente lesiva della libertà di autodeterminazione; con riguardo a un «finto accertamento con l’alcooltest, allo scopo di eseguire informalmente un prelievo di sostanza organica» nel procedimento per l’omicidio di Yara Gambirasio v.,  appunto, i rilievi critici di A. Camon, Prova genetica, 170.   79 C. Fanuele, L’acquisizione occulta, 319 s.  80 Cfr. Cass., Sez. I, 22.6.1999, Fata Livia, in Cass. pen., 2000, 3101.       Gli accertamenti genetici nelle indagini preliminari 397   nel dato normativo dell’art. 253, dal momento che, a differenza di quanto ritiene  un certo indirizzo interpretativo, tali campioni sembrano potersi ricomprendere  legittimamente nella categoria delle «cose pertinenti al reato». Viene da chiedersi,  anzi, se, prima di attivare la procedura di asportazione coattiva nei confronti di un  certo soggetto, l’organo d’accusa a conoscenza del fatto che un suo campione biologico sia già custodito, ad esempio, presso una struttura ospedaliera, non debba  provvedere alla sua apprensione; l’autorizzazione al prelievo coattivo potrebbe  essergli negata dal giudice per le indagini preliminari, sul presupposto che, a rigore, difetti nel caso di specie quell’assoluta indispensabilità per la prova dei fatti  che la novella del 2009, apprezzabilmente improntata al principio di minima offensività, ha individuato come requisito dell’ablazione forzosa persuasivamente  intesa come extrema ratio 81.   Peraltro, se allo stato attuale l’impiego del campione biologico sequestrato  sembra consentito, de iure condendo si dovrebbe anche riflettere bene sull’opportunità di introdurre un esplicito divieto di sequestro, motivato da esigenze di riservatezza. Nell’eventualità in cui l’interessato rifiuti di sottoporsi al prelievo,  qualora si proceda per un reato compreso nel perimetro dell’art. 224-bis comma 1,  impedirne l’acquisizione significherebbe costringerlo a una seconda asportazione,  dopo quella a fini sanitari, questa volta contro la sua volontà. Qualora, invece,  l’interessato risultasse irreperibile, tale divieto comporterebbe l’impossibilità di  avvalersi di un contributo probatorio determinante, a carico o a discarico; davvero  la tutela della riservatezza potrebbe giustificare la rinuncia ad un apporto tanto rilevante per l’accertamento delle responsabilità penali?   Mentre le predette vie alternative al prelievo coattivo sembrano percorribili  anche oggi che l’ordinamento processuale ne contempla una specifica regolamentazione 82, inaccettabile appare la prospettiva di ricavare dal rifiuto dell’indagato  (o dell’imputato) di sottoporsi all’operazione ablativa un elemento contra reum,  soluzione con cui la giurisprudenza aveva cercato di porre rimedio all’empasse  seguita alla declaratoria di incostituzionalità del 1996 83. La scelta di sottrarsi al  prelievo non è, infatti, indice univoco di colpevolezza, potendo rispondere a «interessi estranei al processo ed imponderabili», come per esempio l’intento di «evitare che vengano resi noti una malattia, una tara genetica, un legame familiare» 84.                               81 Sul principio di minima offensività come tratto qualificante della disciplina si rinvia a C.  Gabrielli, Il prelievo coattivo di campioni, 142 s.   82 Contra, A. Presutti, L’acquisizione forzosa, 559: se prima simili «astuzie investigative»  potevano tollerarsi perché «supplivano alla pigrizia del legislatore», dopo l’approvazione della  legge n. 85/2009 «l’applicazione delle nuove regole si impone come dovuta segnando, auspicabilmente, il loro declino».   83 V. fra le altre, Cass., Sez. II, 8.7.2004, Alcamo, in Cass. pen., 2006, 612; Cass., Sez. I,  20.9.2002, Peddio, in Cass. pen., 2003, 3500; Cass., Sez. VI, 2.11.1998, Archesso, in Arch.  nuova proc. pen., 1999, 668; Cass., Sez. VI, 12.6.1997, Mazzola, in Dir. pen. proc., 1997, 951.   84 C. Cesari, «Prova del DNA», 537; D. Vigoni, Corte costituzionale, prelievo ematico,  1043; di diverso avviso, M. Bordieri, Sul valore probatorio, 4178.     398 Chiara Gabrielli   5. Le fasi di tipizzazione e di comparazione.   All’approvvigionamento di materiale geneticamente rilevante segue la fase  della “tipizzazione”, locuzione che riassume – come chiarisce l’art. 6 legge n.  85/2009 – il «complesso delle operazioni tecniche di laboratorio che conducono  alla produzione del profilo del DNA» a partire da reperti e campioni biologici.  Nella novella del 2009 si rinviene qualche elemento utile al suo inquadramento  processuale: là dove richiama i profili genetici tipizzati «da reperti biologici a  mezzo di accertamento tecnico, consulenza tecnica o perizia», l’art. 10 legge n.  85/2009 individua in questi ultimi gli istituti processuali di riferimento per  l’estrazione del profilo. Non sembra però risolvere tutte le difficoltà interpretative, in una materia in cui «ancora è incerto se le competenze della polizia si arrestino ai rilievi o arrivino fino agli autentici accertamenti» 85. In quest’ultimo caso,  accertamento tecnico e consulenza tecnica risulterebbero di fatto “concorrenziali”,  legittimando a provvedere all’estrazione del profilo tanto la polizia giudiziaria,  mediante risorse interne specializzate o ausiliari esterni con competenze tecniche  designati ex art. 348 86, quanto il pubblico ministero, tramite il proprio consulente  ex art. 359. Sembra preferibile, invece, ritenere che l’art. 10 legge n. 85/2009, richiamando l’accertamento tecnico, alluda ad un accertamento di natura irripetibile; in quest’ottica, l’estrazione del profilo sarà comunque attività demandata al  pubblico ministero, che, auspicabilmente dopo aver interpellato al riguardo il proprio consulente tecnico, potrà scegliere di procedere nelle forme dell’art. 359 o  in quelle maggiormente garantite apprestate dall’art. 360, qualora «da un insieme  di fattori che vanno accertati in punto di fatto, quali per esempio la quantità di  materiale ancora disponibile, le metodiche eseguite per i prelievi e per le comparazioni» 87, si possa prevedere l’irripetibilità dell’accertamento in questione. Secondo parte della dottrina, quest’ultima è eventualità viepiù residuale: sarebbero  sempre più limitati, in virtù del progredire scientifico, i casi in cui «l’esiguità o la  scarsa qualità del materiale organico dal quale deve essere effettuata l’estrazione  del profilo genetico lo renda inservibile per un accertamento successivo», costringendo il pubblico ministero ad «agire in contraddittorio, attivando personalmente  gli accertamenti irripetibili o richiedendo al g.i.p. un incidente probatorio» 88.  Sembra ancora più raro che l’analisi di un campione si prefiguri come irripetibile;                               85 A. Camon, La disciplina, 1444.  86 Per una ricognizione delle diverse opinioni dottrinarie in merito alla legittimazione della   polizia giudiziaria ad effettuare accertamenti tecnici cfr. L. Lupària, Attività di indagine, 222.  87 Cass., Sez. I, 11.5.2005, Alvaro, CED, 2005/232508.  88 A. Pulvirenti, Un caso di mancato contraddittorio, 47; decisamente più probabile – os serva l’Autore – che il pubblico ministero possa «risalire tempestivamente […] all’identità genetica di un certo reperto organico, disponendo che su una parte di esso operi intanto un consulente tecnico di parte, salvo poi, ovviamente, richiedere in dibattimento una perizia avente lo  stesso oggetto ma su una parte diversa (e non ancora trattata) del suddetto reperto».      Gli accertamenti genetici nelle indagini preliminari 399   bisogna ipotizzare, come suggeriscono alcuni interpreti 89, che sia stata prelevata  una quantità esigua di materiale biologico 90 a un soggetto il quale si sia reso poi  irreperibile, e che dunque non possa essere nuovamente sottoposto a un’operazione ablativa in sé reiterabile.   Nella violazione da parte del pubblico ministero dell’obbligo ex art. 360 di avvertire l’imputato e il difensore del conferimento dell’incarico all’esperto e della  facoltà di nominare un consulente tecnico di parte, la Suprema Corte ravvisa prevalentemente una nullità di ordine generale a regime intermedio 91. La soluzione  esegetica non persuade parte della dottrina, secondo cui sarebbe stato preferibile  ricavare da quella violazione l’inutilizzabilità degli esiti dell’accertamento tecnico  ex art. 191. Argomento decisivo, in questa prospettiva, la comparazione con l’art.  360 comma 5, che sanziona con l’inutilizzabilità nel dibattimento l’indebita inosservanza della riserva di incidente probatorio; discutibile – si afferma – che siano  inutilizzabili i risultati di un accertamento tecnico irripetibile al quale la persona  sottoposta alle indagini e il suo difensore hanno comunque avuto modo di partecipare, anche se con un corredo di garanzie inferiori a quelle riconosciute in incidente probatorio, e non invece gli esiti di accertamenti compiuti inaudita altera  parte 92. L’irragionevolezza riscontrata non sembra però risolvibile in via interpretativa, assegnando all’art. 360 comma 5 una portata “espansiva”, ma soltanto sollecitando un intervento additivo della Corte costituzionale, per violazione dell’art.  3 Cost.   Se nel caso appena descritto la menomazione delle prerogative difensive è il  frutto della condotta inadempiente del pubblico ministero, la stessa appare inevitabile qualora l’accertamento tecnico distruttivo abbia luogo quando ancora non  vi sia un soggetto sottoposto alle indagini; evenienza in cui torna a manifestarsi,  dunque, quel “fisiologico” pregiudizio per le ragioni della difesa che più di un interprete denuncia rispetto alla fase del sopralluogo.   L’indagine genetica termina con la fase di comparazione fra i profili genetici  tipizzati, ad esempio fra l’impronta ricavata da un reperto rinvenuto sul luogo del  reato e quella estratta dal campione biologico asportato all’interessato o da tracce  biologiche rimaste su un oggetto a lui appartenente. Un’attività di confronto che  la giurisprudenza di legittimità ha definito, in più occasioni, come operazione  «sempre ripetibile ogni volta che sia assicurata la corretta conservazione dei                               89 R. Adorno, Il prelievo coattivo, 1233.  90 Il campione biologico non potrebbe quindi neanche essere conservato, in vista di succes sive estrazioni del profilo genetico, fino alla definizione del procedimento con provvedimento  di archiviazione o con sentenza non più soggetta a impugnazione, come lascia intendere l’art.  72-quater disp. att.    91 Cfr. Cass., Sez. V, 9.8.2013, I., in Proc. pen. giust., 2014, fasc. 3, 44 s.; Cass., Sez. III,  11.10.2012, Fichera, CED, 2012/253992.    92 A. Pulvirenti, Un caso di mancato contraddittorio, 51; P.P. Rivello, Gli accertamenti,  3745.       400 Chiara Gabrielli   supporti documentali che ostendono l’impronta genetica» 93, escludendo pertanto  che debbano trovare applicazione le garanzie difensive previste dall’art. 360 94.   Ora che la Banca dati nazionale del DNA è finalmente divenuta operativa 95,  la comparazione si svolgerà prioritariamente fra il profilo “anonimo” e i profili  già custoditi nell’archivio 96. Ragionevolmente, tale verifica dovrà precedere qualsiasi operazione di prelievo coattivo 97; il riscontro di una corrispondenza fra i due  profili rende, infatti, l’ablazione non più «assolutamente indispensabile per la  prova dei fatti».    6. Il prelievo a fini di identificazione.   Nel procedimento penale il test genetico può essere impiegato anche come  strumento di identificazione, ovvero per attribuire a un individuo le esatte generalità anagrafiche. Tale possibilità è legata all’esistenza di un archivio che custodisce profili genetici di sicura appartenenza soggettiva: ravvisare la corrispondenza fra il profilo dell’individuo di cui non si conoscono le generalità e uno di  quelli archiviati significa poterne stabilire l’identità anagrafica.    Istituendo la Banca dati nazionale del DNA, la legge n. 85/2009 ha realizzato  una condizione necessaria affinché il prelievo a fini identificativi raggiunga il  proprio scopo 98. Non ha però colto l’occasione – come risulta in modo inequivoco dall’incipit dell’art. 359-bis comma 1 – per modificarne la fisionomia normativa, sebbene visibilmente eccentrica rispetto al nuovo statuto procedimentale  dell’asportazione coattiva di campioni.    Mentre quest’ultimo appare in sintonia con le prescrizioni costituzionali, la  disciplina dell’art. 349 comma 2-bis – consentendo alla polizia giudiziaria, ove  occorra, di procedere coattivamente al prelievo di capelli o saliva previa autoriz                             93 Cass., Sez. II, 27.11.2014, Santangelo, CED, 2014/261866; Cass., Sez. I, 25.2.2015,   B.M.G., in Cass. pen., 2015, 4123 ss.  94 Cass., Sez. II, 19.10.2011, S.S., in Arch. nuova proc. pen., 2012, 314 s.  95  Benché ai sensi dell’art. 16 legge n. 85/2009 dovessero essere emanate entro quattro me si dall’approvazione della novella, le norme di attuazione della Banca dati nazionale del DNA  sono state adottate solo di recente, con il d.P.R. 17.4.2016, n. 87.   96 I possibili canali di alimentazione sono descritti dagli artt. 9 e 10 legge n. 85/2009.  97 M. Stramaglia, Prelievi coattivi, 267.   98 Nel frattempo, le chance di successo del prelievo a fini identificativi erano affidate alla   discutibile prassi di creare archivi di profili genetici presso i vari corpi di Polizia o addirittura  presso singole strutture operative (sezioni o servizi). Sulla legittimità di un «accertamento  sull’identità dell’indagato compiuto mediante ricorso ai dati relativi al DNA contenuti in un  archivio informatico che la polizia giudiziaria abbia istituito prescindendo dalle cautele previste dal Codice della privacy», sul presupposto che non sussista «violazione di un divieto di  legge», v. Cass., Sez. V, 5.2.2007, Vulicevic, CED, 2007/235969.     Gli accertamenti genetici nelle indagini preliminari 401   zazione, anche orale, del pubblico ministero – ne risulta distante. In primo luogo,  con scarso riguardo all’obbligo costituzionale di individuare tassativamente i casi  in cui la polizia giudiziaria può limitare la libertà personale, la formula «ove occorra» le assegna margini rilevanti di discrezionalità operativa; nulla assicura,  in assenza di indicazioni normative vincolanti, che gli organi di polizia giudiziaria  ricorrano al prelievo coattivo di capelli o saliva in via residuale, soltanto quando  lo scopo dell’identificazione personale non possa essere conseguito attraverso i  meno invasivi rilievi dattiloscopici, fotografici ed antropometrici evocati dall’art.  349 comma 2. Inoltre, anche ad ammettere che l’esigenza di identificare l’indagato possa valere a integrare il presupposto, anch’esso costituzionalmente imposto,  della “necessità”, risultano disattesi sia il requisito dell’eccezionalità, dal momento che alla polizia giudiziaria viene assegnata l’ordinaria titolarità del potere  di prelievo, sia quello dell’urgenza, entrambi richiesti dall’art. 13 comma 3 Cost.    La precarietà della norma sul piano costituzionale è aggravata dalla disattenzione legislativa nei confronti dei “modi” in cui l’operazione ablativa deve essere  realizzata; ignorando le sollecitazioni a definire requisiti e competenze dei soggetti procedenti e a descrivere protocolli operativi rispettosi del bene salute, ai quali  questi avrebbero dovuto attenersi, l’art. 349 comma 2-bis si limita a un richiamo  generico al «rispetto della dignità personale» del soggetto coinvolto.    Secondo più di un interprete, comunque, il profilo di maggiore contrasto rispetto alla «tutela costituzionale della libertà personale» 99 risiede nell’assenza,  all’interno della sequenza procedimentale, di quella fase di convalida che l’art.  13 comma 3 Cost. prescrive e regolamenta in dettaglio, quanto a forme e cadenze  temporali. Difficile sostenere che quest’ultima possa essere surrogata efficacemente dall’autorizzazione preventiva resa dall’organo d’accusa, per quanto  anch’essa abbia finalità di garanzia. Anche a voler sopperire in via interpretativa  ad alcune omissioni del dato normativo – per esempio, affermando che il nulla  osta all’operazione debba essere motivato e che la conferma scritta all’eventuale  autorizzazione orale debba intervenire appena possibile –, il «placet dato al  buio» 100 consente di verificare se sussistano i presupposti “astratti” del prelievo,  ma non di accertare se la sua esecuzione sia avvenuta nel rispetto delle coordinate  codicistiche, controllo effettuabile solo ex post.   Difficilmente difendibile sul piano della legalità costituzionale, l’art. 349  comma 2-bis apre anche una breccia pericolosa per la tenuta del sistema, alimentando potenziali distorsioni applicative 101. Malgrado la littera legis correli il  prelievo di capelli o saliva alla finalità di identificazione, gli inquirenti potrebbero  attivarlo per eludere la più rigorosa disciplina dell’art. 359-bis, che subordina  l’operazione ai presupposti della gravità del reato e dell’assoluta indispensabilità  per la prova dei fatti e che prevede il coinvolgimento, almeno nelle forme della                               99 Per tutti v. R.E. Kostoris, Prelievi biologici coattivi, 338.  100 A. Presutti, L’acquisizione forzosa, 556.   101 Contra, P. Felicioni, L’acquisizione, 235.     402 Chiara Gabrielli   convalida, dell’organo giurisdizionale. Agli organi di polizia giudiziaria basterebbe addurre presunte esigenze identificative, confidando nella compiacente verifica  del pubblico ministero e approfittando della mancata previsione dell’assistenza  difensiva, per poter acquisire un campione biologico ritenuto di utilità investigativa, ma che non potrebbe essere prelevato contro la volontà dell’interessato stando  ai presupposti più stringenti dell’art. 359-bis, ad esempio perché il reato per cui si  procede è estraneo al range delineato dall’art. 224-bis comma 1. Né si può escludere – tanto più nella prospettiva, minoritaria, secondo cui la decisione di procedere al prelievo «risale pur sempre al pubblico ministero, non alla polizia» 102 –  che lo stesso magistrato dell’accusa, intenzionato ad aggirare il controllo giurisdizionale, possa suggerire alla polizia giudiziaria di sollecitarlo ad autorizzare un  prelievo solo asseritamente rivolto a scopi di identificazione. Una volta, poi, che il  materiale biologico sia stato asportato, non è agevole rintracciare nel sistema impedimenti rispetto ad impieghi diversi da quelli meramente identificativi; per un  verso, manca una clausola che preveda espressamente l’inutilizzabilità a fini di  prova dei campioni prelevati ai sensi dell’art. 349 comma 2-bis; per l’altro, neppure la novella del 2009 ha sancito l’inutilizzabilità a scopi investigativi e probatori del materiale asportato secondo protocolli che il codice di rito contempla per  finalità diverse.   Non può che suscitare qualche preoccupazione, infine, la sorte, rimasta imprecisata nonostante l’entrata in vigore della legge n. 85/2009, dei campioni biologici  prelevati ex art. 349 comma 2-bis e dei profili genetici che se ne ricavino; il timore è che l’assenza di puntuali indicazioni legislative circa luogo e tempi massimi  di conservazione possa essere intesa come una «tacita ratifica di archivi diversi  dalla banca dati nazionale» 103.                               102 Così A. Camon, La disciplina, 1447; contra, per tutti, F. De Leo, Terrorismo: le “scap patoie”, 11, secondo cui il pubblico ministero interviene solo a «far da sponda a una iniziativa  della polizia giudiziaria».    103 A. Presutti, L’acquisizione forzosa, 556.     Gli accertamenti genetici nelle indagini preliminari 403   Bibliografia   Adorno R., Il prelievo coattivo a fini investigativi, in Conso G., Giostra G. (a cura di),  La disciplina del prelievo biologico coattivo alla luce della L. 30 giugno 2009, n. 85, in  Giur. it., 2010, 1232; Aprile E., Le indagini tecnico-scientifiche: problematiche giuridiche  sulla formazione della prova penale, in Cass. pen., 2003, 4034; Bargis M., Note in tema di  prova scientifica nel processo penale, in Riv. dir. proc., 2011, 47; Boiano I., L’obbligo di  informazione sulle finalità del prelievo di campioni organici, in Cass. pen., 2009, 4349;  Bordieri M., Sul valore probatorio del rifiuto ingiustificato dell’imputato di sottoporsi al  prelievo di DNA, in Cass. pen., 2004, 4166; Camon A., La prova genetica tra prassi investigative e regole processuali, in Proc. pen. giust., 2015, fasc. 6, 165; Id., La disciplina  delle indagini genetiche, in Cass. pen., 2014, 1426; Caprioli F., Indagini preliminari e  udienza preliminare, in (a) Conso G., Grevi V., Bargis M., 511; Id., La scienza «cattiva  maestra»: le insidie della prova scientifica nel processo penale, in Cass. pen., 2008, 3530;  Caraceni L., Poteri d’ufficio in materia probatoria e imparzialità del giudice penale, Milano, 2007; Casasole F., Le indagini tecnico-scientifiche: un connubio tra scienza e diritto  in perdurante attesa di disciplina, in Dir. pen. proc., 2008, 1443; Cesari C., «Prova del  DNA» e contraddittorio mancato, in Giur. it., 2003, 534; Cisterna A., L’esigenza di mantenere riservate le investigazioni giustifica i prelievi occulti senza modalità invasive, in  Guida dir., 2014, fasc. 67, 68; Conti C., I diritti fondamentali della persona tra divieti e  “sanzioni processuali”, in Dir. pen. proc., 2010, 993; (b) Cordero F.; Curtotti D., Rilievi  e accertamenti tecnici, Padova, 2013; Ead., I rilievi e gli accertamenti sul locus commissi  delicti, in Curtotti. D, Saravo L., 37; Ead., L’inadeguatezza delle norme al cospetto della  nuova realtà investigativa e le soluzioni giuridiche percorribili, in Curtotti D., Saravo  L., 119; Curtotti D., Saravo L., Il volo di Icaro delle investigazioni sulla scena del crimine: il ruolo della polizia giudiziaria, in Conti C. (a cura di), Scienza e processo penale,  Milano, 2011, 201; De Leo F., Terrorismo: le “scappatoie” per uscire dall’incostituzionalità sul prelievo del DNA, in Guida dir., 2005, fasc. 37, 11; Del Coco R., Reperti e  tipizzazione del profilo genetico, in L. Marafioti, L. Luparia (a cura di), Banca dati del  dna e accertamento penale, Milano, 2011, 82; Di Salvo E., Prova scientifica, indagini  preliminari e garanzie difensive, in Giur. merito, 2010, 1177; Donato F., Indagini sulla  scena del crimine ed acquisizione dei dati probatori. Protocolli operativi ed utilizzabilità  della prova: profili criminalistici, in Montagna M. (a cura di), L’assassinio di Meredith  Kercher. Anatomia del processo di Perugia, Roma, 2012, 101; Fanuele C., La prova genetica: acquisire, conservare ed utilizzare i campioni biologici, in Dir. pen. proc., 2015,  95; Ead., L’acquisizione occulta di materiale biologico, in Scalfati A. (a cura di), Le indagini atipiche, Torino, 2014, 311; Fassone E., Le scienze come ausilio nella ricerca del fatto e nel giudizio di valore, in De Cataldo Neuburger L. (a cura di), La prova scientifica nel  processo penale, Padova, 2007, 243; Felicioni P., Questioni aperte in materia di acquisizione e utilizzazione probatoria dei profili genetici, in Conti C. (a cura di), Scienza e processo penale, Milano, 2011, 143; Ead., L’acquisizione di materiale biologico a fini identificativi o di ricostruzione del fatto, in Scarcella A. (a cura di), Prelievo del DNA e Banca  dati nazionale, Padova, 2009, 191; Ead., L’Italia aderisce al Trattato di Prüm: disciplinata l’acquisizione e l’utilizzazione probatoria dei profili genetici, in Tonini P., Felicioni P.,  Scarcella A., Banca dati nazionale del DNA e prelievo di materiale biologico (speciale),  in Dir. pen. proc., 2009, 6; Ferrua P., La prova nel processo penale, I – Struttura e procedimento, Torino, 2015; Gabrielli C., Il nuovo prelievo coattivo “stradale”: tanto rumore     404 Chiara Gabrielli   per (quasi) nulla?, in Riv. it. dir. proc. pen., 2016, p. 821; Ead., Il prelievo coattivo di  campioni biologici nel sistema penale, Torino, 2012; Ead., Il prelievo coattivo a fini peritali, in Conso G., Giostra G. (a cura di), La disciplina del prelievo biologico coattivo alla  luce della L. 30 giugno 2009, n. 85, in Giur. it., 2010, 1227; Ead., «Accertamenti medici»  dai confini troppo incerti, in Guida dir., 2009, fasc. 30, 71; Galgani B., Una nuova ipotesi  di incidente probatorio, in Marafioti L., Luparia L. (a cura di), Banca dati del dna e accertamento penale, Milano, 2011, 305; Ead., Libertà personale e “raccolta” di campioni  biologici: eccessi di zelo difensivo o formalismi della Suprema Corte?, in Riv. it. dir.  proc. pen., 2008, 1819; Ead., sub art. 10, Commento articolo per articolo d.l. 25 luglio  2005, n. 144, in Leg. pen., 2005, 503; Gialuz M., Radiologia e accertamenti medici coattivi: il difficile equilibrio tra libertà della persona ed esigenze di prova, in Riv. it. dir.  proc. pen., 2012, 558; Giostra G., Gli importanti meriti e i molti limiti della nuova disciplina, in Conso G., Giostra G. (a cura di), La disciplina del prelievo biologico coattivo  alla luce della L. 30 giugno 2009, n. 85, in Giur. it., 2010, 1217; Kostoris R.E., Prelievi  biologici coattivi, in Kostoris R.E., Orlandi R. (a cura di), Contrasto al terrorismo interno  e internazionale, Torino, 2006, 329; Ead., Alt ai prelievi di sangue coattivi, in Dir. pen.  proc., 1996, 1093; Leo G., Il prelievo coattivo di materiale biologico nel processo penale  e l’istituzione della Banca dati nazionale del DNA, in Riv. it. med. leg., 2011, 931; Lepera  M., Il prelievo di reperti organici all’insaputa dell’indagato: una prassi contra legem, in  Giust. pen., 2013, III, 645; Locard E., Traité de criminalistique, III, Lyon, 1932; Lorusso  S., L’esame della scena del crimine nella contesa processuale, in Dir. pen. proc., 2011,  261; Luparia L., Attività di indagine a iniziativa della polizia giudiziaria, in Spangher G.,  III, 173; Maggio P., Esame del DNA e prova scientifica: le esperienze italiana e tedesca a  confronto, in Ind. pen., 2010, 445; Mambriani A., Giusto processo e non dispersione delle  prove, Piacenza, 2002; Montagna M., Il sopralluogo, in Scalfati A. (a cura di), Le indagini  atipiche, Torino, 2014, 209; Ead., Accertamenti tecnici, accertamenti personali occulti e  prelievo del dna, in Gaito A., II, 51; Nobili M., Giusto processo e indagini difensive: verso una nuova procedura penale, in Dir. pen. proc., 2001, 14; Orlandi R., Il problema delle  indagini genetiche nel processo penale, in Med. leg. quaderni camerti, 1992, 413; Panzavolta M., Il profilo dell’istituto, in Conso G., Giostra G. (a cura di), La disciplina del prelievo biologico coattivo alla luce della L. 30 giugno 2009, n. 85, in Giur. it., 2010, 1221;  Presutti A., L’acquisizione forzosa dei dati genetici tra adempimenti internazionali e impegni costituzionali, in Riv. it. dir. proc. pen., 2010, 547; Pulvirenti A., Un caso di mancato contraddittorio in tema di accertamenti tecnici irripetibili per l’analisi del DNA: nullità  o inutilizzabilità?, in Proc. pen. giust., 2014, fasc. 3, 45; Rabinow P., Galton’s Regret: Of  Types and Individuals, in Billings P.R. (a cura di), DNA On Trial: Genetic Identification  and Criminal Justice, New York, 1992, 5; Rivello P.P., Gli accertamenti tecnici irripetibili previsti dall’art. 360 c.p.p. e dall’art. 391-decies, comma 3, c.p.p., in Cass. pen., 2013,  3733; Santosuosso A., Gennari G., Il prelievo coattivo di campioni biologici e i terzi. A  proposito del disegno di legge governativo 12 ottobre 2006, in Dir. pen. proc., 2007, 395;  Scalfati A., Potenziamento della polizia giudiziaria tra ruoli investigativi ed intrusioni de  libertate, in Rosi E., Scopelliti S. (a cura di), Terrorismo internazionale: modifiche al sistema penale e nuovi strumenti di prevenzione, Milano, 2006, 99; Sottani S., Rilievi e accertamenti sulla scena del crimine, in Arch. pen. (web), 2011; Spangher G., Brevi riflessioni, sparse, in tema di prova tecnica, in Conti C. (a cura di), Scienza e processo penale,  Milano, 2011, 27; Spriano M., Acquisizione di campioni del D.n.a. dall’imputato e dai  suoi parenti, in Dir. pen. proc., 2005, 350; Stramaglia M., Prelievi coattivi e garanzie  processuali, in Marafioti L., Luparia L. (a cura di), Banca dati del dna e accertamento pe   Gli accertamenti genetici nelle indagini preliminari 405   nale, Milano, 2010, 254; Tonini P., Informazioni genetiche e processo penale, in Dir. pen.  proc., 2010, 883; Tranquillo C., Osservazioni sulle conseguenze in sede giudiziaria della  legge 30 giugno 2009, n. 85, in Arch. nuova proc. pen., 2011, 604; Unione Camere penali,  Osservazioni al Testo unificato approvato dal Senato della Repubblica sull’adesione al  Trattato di Prüm. Istituzione banca dati DNA. Modifiche al c.p.p. in materia di accertamenti tecnici idonei ad incidere sulla libertà personale, in www.camerepenali.it; Vigoni  D., Corte costituzionale, prelievo ematico coattivo e test del DNA, in Riv. it. dir. proc.  pen., 1996, 1022.     406 Chiara Gabrielli        Capitolo VII L’incidente probatorio   di Elvira Nadia La Rocca   Sommario   1. L’incidente probatorio tra dinamiche accusatorie ed esigenze di assunzione anticipata della prova. –  2. La progressiva metamorfosi dell’istituto. – 3. Il concetto di “atto non rinviabile”. – 4. I casi di incidente probatorio: inquadramento generale. – 4.1. L’audizione della persona inferma o impedita. –  4.2. La testimonianza “inquinata”. – 4.3. L’esame della persona sottoposta ad indagini e dell’imputato in procedimento connesso. – 4.4. Il confronto, la perizia e la ricognizione. – 4.5. Incidente  probatorio nei procedimenti per delitti a sfondo sessuale. – 4.6. La perizia complessa. – 5. Figure  affini. – 6. Caratteri procedurali. La domanda di parte e le decisioni del giudice. – 6.1. Discovery  anticipata e fisionomia del diritto al confronto. – 6.2. Il differimento dell’incidente probatorio. – 6.3.  L’udienza camerale e il rinvio alle “forme del dibattimento”. – 6.4. La “rogabilità” dell’incidente  probatorio. – 6.5. Particolari modalità di assunzione della prova e dichiaranti “vulnerabili”. – 7. Il  regime di utilizzabilità soggettiva e l’efficacia della prova assunta. – Bibliografia.   1. L’incidente probatorio tra dinamiche accusatorie ed esigenze di assunzione anticipata della prova.   Con l’entrata in vigore del vigente codice di rito, la scelta di campo per il modello accusatorio avrebbe, come noto, almeno in astratto, dovuto indurre ad un ripudio per qualsiasi forma di proiezione probatoria compiuta nel corso delle indagini preliminari 1 e, comunque, al di fuori della sede tipica di formazione della  prova, che è il dibattimento. Una delle opzioni qualificanti del “nuovo” processo  penale, è stata senz’altro quella di voler costruire una struttura normativa incentrata sul principio per il quale, eliminato qualsiasi meccanismo acquisitivo-probatorio fuori e prima del dibattimento, si affidassero naturalmente e fisiologicamente al giudice della decisione tutte le acquisizioni probatorie. L’assioma in base al quale in un processo accusatorio – salvo specifiche deroghe – il convincimento del giudice si forma solo su prove assunte nel dibattimento e, quindi, nel  rispetto della garanzia giurisdizionale e dei principi di pubblicità, immediatezza  e contraddittorio, implica, infatti, che le prove nascano nel processo e si formino  innanzi al giudice che procederà alla deliberazione. È esigenza dello stesso dibat                             1 Cfr. G. Di Chiara, Processo penale, 211.      408 Elvira Nadia La Rocca   timento che il suo svolgersi si attui con la diretta e costante partecipazione di tutti  i suoi protagonisti, la sola idonea a consentire al giudicante di percepire, nella via  più immediata e con i propri sensi, tanto le prove dell’accusa quanto quelle presentate dalle altre parti e, in genere, le risultanze processuali 2, senza il diaframma  di scritture che, immancabilmente, ne alterino i lineamenti.   Fermo rimanendo l’operare di tali “nobili” principi, nella concretezza della pratica giudiziaria, infatti, può accadere non di rado che l’organo delle indagini, o gli altri soggetti coinvolti nelle stesse, s’imbattano in dati assai rilevanti per la futura rappresentazione del fatto, i quali necessitano di essere prontamente cristallizzati ove se  ne voglia evitare una assai probabile perdita. Ed è proprio dalla necessità di prevenire l’alea del deperimento della prova, senza però tradire le linee portanti del sistema processuale accusatorio, che nasce l’incidente probatorio, congegno che offre la  possibilità di rendere utilizzabile del materiale probatorio ai fini della decisione dibattimentale anche se raccolto e acquisito in una fase antecedente al dibattimento. La  terminologia impiegata dal legislatore consente bene di cogliere le peculiarità dell’istituto. La locuzione “incidente”, già nota al lessico processuale, denota un segmento autonomo di attività, interruttivo della consequenzialità dell’iter procedimentale ordinario. L’aggettivo “probatorio” qualifica, poi, lo stesso, specificandone la finalità e proiettandolo verso il dibattimento, sede tipica di elaborazione della prova.   L’esigenza di concepire un meccanismo anticipatorio di acquisizione della  prova, idoneo a trovare spazio nelle fasi anteriori al dibattimento, era emersa, in  senso forte, già nel quadro del modello dell’inchiesta preliminare di parte, messo  a fuoco dal dibattito culturale degli anni sessanta 3. In quel momento aveva già  preso corpo l’idea di un “incidente d’istruzione”, meccanismo di salvaguardia utile a scongiurare la dispersione di materiale non rinviabile al dibattimento, consentendone il coagulo in una fase anteriore, nel rispetto del contraddittorio 4. Tali  «isole contenziose o giurisdizionali» 5 avrebbero dovuto garantire l’eccezionale  innesto di parentesi a struttura triadica in fase di indagini, nel caso di necessità di  cristallizzare dati suscettibili di dispersione ovvero da acquisire nell’immediato  per assicurare la concentrazione del futuro dibattimento, ferma rimanendo l’utilità  degli stessi ad offrire all’organo inquirente una consapevolezza ai fini delle sue  determinazioni circa la promovibilità della domanda di giudizio 6. Non può disconoscersi che il principio della separazione delle fasi, quale caratteristica portante  della scelta che sarebbe, poi, confluita nel nuovo codice di procedura penale, non  avrebbe potuto concepire alcuna diretta interferenza tra indagini, finalizzate al                             2 Quelli appena descritti rappresentano gli elementi essenziali del c.d. “principio di imme diatezza” al quale vanno ricondotti altri due criteri informatori: l’immutabilità del giudice ed il  divieto di delegabilità degli atti dibattimentali.   3 V. sul punto F. Cordero, Linee di un processo accusatorio, 61.   4 Così G. Di Chiara, Incidente probatorio, 547.   5 Così definite da F. Cordero, Linee di un processo accusatorio, 70.   6 Su tali aspetti v. G. Di Chiara, Incidente probatorio, 547.      L’incidente probatorio 409   l’esercizio dell’azione penale, e dibattimento, finalizzato all’elaborazione della prova 7. Preso atto, comunque, della non rinunciabilità, in alcuni casi, a taluni elementi  ai fini della decisione sulla responsabilità, sarebbe stato comunque necessario individuare un itinerario da seguire per acquisire l’atto non rimandabile ad altro e  successivo momento 8. Era evidente che l’opzione per il metodo fosse tutt’altro  che indifferente sotto il profilo della generale politica del processo 9 e dei principi  che lo avrebbero regolato. Individuare nel pubblico ministero l’organo dell’assunzione anticipata della prova avrebbe significato rinnegare la distinzione tra funzione requirente ed attività giurisdizionale super partes, restaurando la logica dell’istruzione sommaria. Una diversa soluzione, pertanto, sarebbe stata imposta proprio da elementari esigenze del sistema.   Sulle linee emerse da tale dibattito, la direttiva n. 40 della legge-delega per l’emanazione del nuovo codice di procedura penale, ha varato il modello dell’incidente  probatorio, avendo cura di connotarlo per specialità ed eccezionalità, allo scopo di  evitare il moltiplicarsi di acquisizioni probatorie per il dibattimento in una fase che  non poteva, e non può, costituire quella più appropriata a tale scopo. È proprio in  una visione realistica del principio di separazione delle fasi che va collocata la genesi dell’istituto 10. Come ha rilevato, ormai da tempo, la Corte costituzionale, il congegno incidentale è preordinato a consentire alle parti principali, durante la fase  procedimentale, l’assunzione di prove indispensabili per l’accertamento dei fatti  onde garantire l’effettività del loro diritto alla prova che sarebbe altrimenti leso 11.   Non può ignorarsi come l’introduzione del congegno di raccolta anticipata della prova, abbia costituito uno dei “fili rossi” 12 più significativi della vexata historia del vigente codice, avendo dato luogo ad una serie di problemi di non semplice soluzione, legati soprattutto al timore di una reviviscenza occulta della vecchia  istruzione formale. Da altra angolazione, l’uso distorto del congegno incidentale  avrebbe potuto consentire al difensore di sfruttare l’occasione per scoprire elementi di accusa in anticipo, minando la segretezza della fase pre-processuale 13.                               7 V. in argomento già F. Carnelutti, Verso la riforma del processo penale, 5 ss.; D. Siracusano, Vecchi schemi e nuovi modelli, IX.   8 Nonostante si fossero individuati i connotati essenziali di un congegno per acquisire la  prova suscettibile di dispersione già nella fase anteriore al dibattimento, occorreva un mutamento culturale che arrivò solo dopo un ventennio rispetto all’elaborazione della legge-delega  3.4.1974, n. 180, nella quale si auspicava la realizzazione di un modello in cui le indagini dovessero essere finalizzate solo alla raccolta di fonti di prova e, nel caso di necessità, dovesse  farsi ricorso all’incidente istruttorio con tutte le garanzie del contraddittorio. V. sul punto C.  Morselli, L’incidente probatorio, 40.    9 Cfr. G. Di Chiara, Il contraddittorio nei riti camerali, 231.   10 V. G. Di Chiara, Processo penale, 211.   11 C. cost., 23.2.1994, n. 77.  12 V., in tal senso, S. Sau, L’incidente probatorio, 30, nonché G. Ubertis, Principio di orali tà, 1973, secondo cui è stata «una delle regole della travagliata sintassi codicistica».   13 V. sul punto V. Grevi, Funzioni di garanzia, 15 ss.      410 Elvira Nadia La Rocca   Le esigenze di armonia con il sistema hanno indotto a predisporre, solo in un secondo momento, una disciplina tendenzialmente orientata a garantire la difesa, nel  rispetto dei canoni dell’istruttoria dibattimentale, ed a prevenire la compromissione  del buon esito delle indagini, attraverso il meccanismo del differimento 14.   Non può disconoscersi che, per quanto delimitato e tipizzato, l’incidente probatorio comporti comunque un’alterazione della struttura complessiva del modello processuale in quanto determina uno spostamento del locus standi 15 assegnato  alla formazione della prova, sottraendola al dibattimento e collocandola nella fase  delle indagini preliminari. In ciò si è rinvenuto un indizio della crisi dei principi  naturali della fase dibattimentale ed un detrimento dei diritti della difesa 16. Ciononostante, non può negarsi che un contraddittorio senza immediatezza, tipico  della procedura incidentale, risulta comunque preferibile all’unilateralità del dato  acquisito dal pubblico ministero contro qualsiasi prospettiva dialogica con la difesa. Seppure possa ripiegarsi su un modulo processuale che rinunci a perseguire ad  ogni costo l’oralità-immediatezza, non può in alcun modo sacrificarsi quanto meno la più importante garanzia dell’oralità-contraddittorio nella formazione dialettica della prova. L’oralità designa il rapporto tra la prova ed il giudice che la valuta, il contraddittorio implica l’intervento delle parti nella formazione della prova:  se la lettura di atti raccolti in sede di incidente probatorio lede l’oralità ma rispetta  il contraddittorio, la valutazione di una prova segretamente raccolta vanifica l’una  e l’altra garanzia. Mentre le deroghe all’oralità non sempre incidono sul contraddittorio, l’ipotesi inversa è solo teorica.   2. La progressiva metamorfosi dell’istituto.   La disciplina positiva scaturita dalla richiamata direttiva n. 40 della legge-delega  per l’emanazione del nuovo codice di procedura penale 17, ha collocato agli artt. 392  ss. un meccanismo, attivabile su domanda del pubblico ministero e della persona  sottoposta alle indagini, attraverso il quale acquisire elementi di prova altrimenti suscettibili di dispersione, innanzi al giudice e con le garanzie del contraddittorio.   Accolto come modello nuovo per struttura, collocazione e definizione, l’incidente probatorio non è certo rimasto indenne ai caotici rivolgimenti 18 che si sono                               14 Sul differimento dell’incidente probatorio v. infra, 6.2.   15 È un’espressione usata da S. Sau, L’incidente probatorio, 62.  16 In tal senso G. Di Chiara, Il contraddittorio nei riti camerali, 238, ma anche F. Cordero,   Codice, 469; M. Maddalena, L’incidente probatorio, 105.  17 Legge 16.2.1987, n. 81.   18 Si è trattato di una delle regole della “travagliata sintassi codicistica”, che più ha risentito   della congerie di linguaggi, interessi e tensioni cui è stata sottoposta nei primi dieci anni di vigenza. V. G. Illuminati, Principio di oralità, 1175.     L’incidente probatorio 411   abbattuti sulla sistematica precocemente logora 19 del codice di procedura penale e  che, probabilmente, ne hanno scongiurato la prematura soppressione 20.   Una prima trasformazione dell’originario impianto dell’incidente probatorio si  è avuta a seguito della declaratoria di incostituzionalità degli artt. 392 e 393 nella  parte in cui non consentivano la richiesta e l’esecuzione dell’incidente probatorio  nell’udienza preliminare 21. Com’è evidente, l’ormai non più recente intervento  della Consulta è stato mosso dalla considerazione per cui la necessità di garantire  l’effettività del diritto alla prova riguarda non solo il pubblico ministero, ma anche l’imputato: lo spostamento cronologico della possibilità di esperire l’incidente  probatorio, di fatto, può consentire alla difesa di formulare la richiesta di procedura incidentale con la consapevolezza degli elementi per i quali il pubblico ministero prospetta il rinvio a giudizio, così ampliando anche le possibilità cognitive del  giudice, altrimenti limitate alle sole informative raccolte dall’accusa in posizione  decisamente dominante rispetto alla difesa. L’istituto è stato, così, “liberato” dai  limiti dell’originaria formulazione, che ne prescriveva la richiesta nel corso delle  indagini, pur potendo l’esigenza di assumere elementi probatori sorgere dopo la  conclusione delle indagini stesse 22 o tra la conclusione delle indagini e l’udienza  preliminare 23.   L’intervento della Consulta ha finito per provocare ripercussioni sull’intero si                             19 Così G. Di Chiara, Incidente probatorio, 546, che pone in rilievo l’onere, per l’interprete,   di avere riguardo alle linee evolutive dello specifico congegno, nonché alle sue interazioni dinamiche con le mutevoli fisionomie dell’intero sistema.    20 A fronte della già scarsa vitalità dell’istituto sin dalla sua introduzione, l’esperienza della  c.d. gigantesca istruzione sommaria aveva reso prossimi allo zero i ricorsi all’incidente probatorio. Ben più proficua risultava l’unilaterale assunzione dell’elemento utile nel riserbo dell’indagine di parte, in vista della possibilità di utilizzazione in dibattimento attraverso il ricorso  alle procedure ex artt. 500 commi 3 e 4, 513, come rivisitati dalle pronunce della Corte costituzionale. V. in particolare C. cost., 22.1.1992, n. 24, C. cost., 18.5.1992, n. 254, C. cost., 18.5.1992,  n. 255, che, intervenendo rispettivamente sugli artt. 195 comma 4, 513 comma 2, 500 commi 3  e 4, rimossero in qualche modo i filtri tipici del principio della separazione delle fasi, provocando il dilagare del materiale investigativo nell’area di quello utilizzabile per la decisione.  Sull’argomento, ed in prospettiva critica, v. G. Illuminati, Principio di oralità, 1973; V. inoltre  P. Ferrua, La sentenza costituzionale n. 255, 1455; G. Giostra, La riforma, 665.    21 In questi esatti termini, C. cost., 10.3.1994, n. 77.   22 Relativamente a tali profili v. A. Macchia, Incidente probatorio, 1791; S. Sau, L’inci dente probatorio, 64. Anche in altre successive occasioni, il Giudice delle leggi, sia pure dichiarando non fondate o manifestamente inammissibili le questioni prospettate, ha evidenziato  come la ratio dell’estensione operata dalla sentenza n. 77/1994 debba rintracciarsi nell’esigenza di garantire l’effettività del diritto alla prova di fronte al pericolo della perdita irrimediabile della stessa. Tale esigenza ben può presentarsi anche tra la conclusione delle indagini e  l’inizio dell’udienza preliminare. Cfr. C. cost., 18.7.2002, n. 368; successivamente C. cost.,  15.7.2003, n. 249; C. cost., 8.5.2009, n. 146.   23 V. in tal senso C. cost., 8.5.2009, n. 146.      412 Elvira Nadia La Rocca   stema predibattimentale, attraverso una ricollocazione dei rapporti tra indagini preliminari, udienza preliminare, incidente probatorio e, di conseguenza, tra i soggetti  interessati da questi istituti 24: l’introduzione dell’incidente probatorio nell’udienza  preliminare ha inciso sulla fisionomia del giudice di tale udienza, la cui figura era  stata originariamente «stagliata» 25 in modo incompatibile con funzioni di formazione della prova. Con ciò non deve intendersi l’incidente probatorio alla stregua  di strumento utile all’integrazione probatoria che può effettuarsi in sede di udienza preliminare, ferme rimanendo le modalità di cui agli artt. 421-bis e 422. L’udienza preliminare e l’incidente probatorio seguono, invero, percorsi autonomi: l’assunzione anticipata della prova deve ultimarsi senza determinare una dilatazione  dell’udienza preliminare 26.   L’estensione dell’ambito di praticabilità dello strumento incidentale ha trovato  il punto di forza anche nelle progressive riforme legislative che hanno inciso sull’assetto codicistico originario. Sul piano delle scelte normative, si è man mano  pervenuti ad una valorizzazione dell’incidente probatorio a tutela di interessi lontani da quelli ancorati alla non dispersione di elementi utili per la decisione. Con  l’introduzione del comma 1-bis nell’art. 392 27, ove si è disposto che nei procedimenti per alcuni fatti riconducibili a gravi fattispecie criminose 28, le parti possano  richiedere che si proceda con incidente probatorio all’assunzione della testimonianza del minore anche al di fuori delle ipotesi previste dal comma 1 del medesimo art. 392, il legislatore ha inaugurato un’inarrestabile “liberalizzazione” –  conclusasi da ultimo con le modifiche introdotte dal d.lgs. 15.12.2015, n. 212 29–  del ricorso al congegno incidentale attivabile anche a prescindere dal “tradiziona                             24 È utile rammentare come, precedentemente alla decisione della C. cost., 23.2.1994, n. 77,  le informazioni assunte dalla difesa, e ad essa utili, dovevano essere canalizzate verso l’ufficio  del pubblico ministero. Successivamente, invece, superata la teoria della canalizzazione, si è  riconosciuta l’operatività del diritto alla prova prima del dibattimento. In dottrina v. P. Tonini,  L’incidente probatorio, 1996.    25 Così S. Sau, L’incidente probatorio, 66.  26 Cfr. in senso analogo Cass., Sez. II, 15.2.2007, B., CED, 2007/235838.   27 Ad opera dell’art. 13, legge 15.2.1996, n. 66, introduttivo della previsione inerente all’as sunzione della testimonianza del minore infrasedicenne nei procedimenti per i reati di natura  sessuale.   28 Si ricordi l’allargamento dell’operatività dell’istituto, apportato con l’introduzione del  comma 1-bis nell’art. 392 ad opera dell’art. 13 legge 15.2.1996, n. 66. Da tale previsione sono  scaturiti ulteriori interventi in materia: sia mediante l’inserimento del richiamo agli artt. 600bis (prostituzione minorile), 600-ter (pornografia minorile) c.p., operato attraverso l’art. 13  legge 3.8.1998, n. 269; sia mediante l’inserimento del richiamo agli artt. 600 (riduzione o mantenimento in schiavitù), 601 (tratta di persone), 602 (acquisto o alienazione di schiavi) c.p. attraverso l’art. 13 legge 11.8.2003, n. 228; sia, da ultimo, con l’inserimento del richiamo all’art.  600-quater c.p., ad opera dell’art. 14 legge 6.2.2006, n. 38.   29 Che ha dato «attuazione alla Direttiva 2012/29/UE del Parlamento europeo e del Consiglio del 25 ottobre 2012, che istituisce norme minime in materia di diritti, assistenza e protezione delle vittime di reato e che sostituisce la decisione quadro 2001/220/GAI».      L’incidente probatorio 413   le” presupposto della non rinviabilità della prova 30. Un contributo all’estensibilità  dell’utilizzo dell’istituto, oltre le tassative ipotesi disciplinate, è stato offerto anche dalla Corte di giustizia 31. In attuazione delle disposizioni europee poste a tutela della vittima nel processo penale, i Giudici di Lussemburgo hanno chiarito  come ciascuno Stato membro sia obbligato a garantire ai soggetti deboli un particolare trattamento durante il procedimento e ad assicurare che le vittime particolarmente vulnerabili siano protette dalle conseguenze delle loro deposizioni in  udienza pubblica. La realizzazione di tali obiettivi impone di utilizzare una procedura speciale, quale l’incidente probatorio, se rispondente alle esigenze delle vittime e utile al fine di impedire sia la perdita di elementi di prova che i pregiudizi  derivanti dalla deposizione in udienza pubblica 32.   Sempre con l’intento di svincolare l’accesso all’incidente dall’urgenza di raccolta  della prova, l’art. 4 legge 7.8.1997, n. 267, ha eliminato dalle ipotesi di cui alle lett. c  e d dell’art. 392, il riferimento al requisito dell’indifferibilità, estendendo l’ambito  operativo dell’istituto ad ipotesi originariamente non previste dal codice di rito 33.   Nel solco delle prospettive liberalizzanti, si è collocata anche altra manovra dilatativa della sagoma di operatività dell’istituto: ai paradigmi dell’assunzione anticipata della prova si è aggiunto il rinvio operato dall’art. 391-bis comma 11, che  consente al difensore di cristallizzare per la via incidentale i contributi dichiarativi  di potenziali depositari di conoscenze sui fatti, i quali, contattati durante le investigazioni difensive, oppongano un rifiuto a collaborare 34.   Con la più recente modifica apportata al comma 1-bis dell’art. 392 35 è stata,  poi, introdotta la possibilità di formare la testimonianza della persona offesa maggiorenne o minorenne – quando si proceda per reati a sfondo sessuale – indipen                             30 Per le peculiarità operativa v. infra, 4.5. In argomento v. G. Conti, Esteso l’istituto dell’incidente probatorio, 27; A. Giarda, La repressione della violenza sessuale, 866.    31 Cfr. Corte di giustizia, Grande Sez., 16.6.2005, Pupino, a proposito dell’interpretazione  pregiudiziale delle disposizioni della decisione quadro n. 2001/220/GAI, sulla posizione della  vittima nel processo penale.    32 Sull’argomento e l’evoluzione normativa e giurisprudenziale sul punto v. infra, 4.5.   33 Per un’analisi critica di tali interventi v. M. Bargis, Incidente probatorio, 355; G. Di   Chiara, Incidente probatorio, 546; P.L. Vigna, Art. 392 c.p.p., 458; Sulla necessità di un recupero quanto meno del contraddittorio e sulla valorizzazione in tal senso dello strumento incidentale v. P. Ferrua, Studi sul processo penale, II, 45; G. Giostra, La riforma dell’incidente  probatorio, 661; L. Pepino, Il dibattimento nel processo penale, 443; A. Scella, sub art. 4, 287;  D. Siracusano, Urge recuperare l’oralità, 527.   34 Si tratta di allargamento che condivide davvero poco con la ratio sottesa agli interventi di  ampliamento plasmati in precedenza. V., sul punto, G. Di Chiara, Incidente probatorio, 556.  Per l’analisi di tale ipotesi sui generis, v. infra, 5. In generale sull’argomento v. L. Suraci, Le  indagini difensive, 229 ss.    35 Con il d.l. n. 11/2009, convertito dalla legge n. 38/2009 è stato apportato un ulteriore allargamento delle ipotesi di formazione anticipata della prova che prescinde dalla non rinviabilità, introducendo la possibilità di formare la testimonianza della persona offesa maggiorenne e  del minorenne attraverso la procedura incidentale e per mera strategia processuale.     414 Elvira Nadia La Rocca   dentemente dal requisito della indifferibilità e della non rinviabilità dell’acquisizione 36.   L’esito che si può, alla fine, apprezzare, è quello di un’impostazione nuova  dell’incidente probatorio, improntato ad una sorta di doppio binario con riguardo  ai presupposti di ammissibilità: accanto alle ipotesi originarie, per le quali resta,  come condizione per l’accesso alla procedura, la non rinviabilità dell’atto, convivono ulteriori fattispecie esperibili, di fatto, a semplice istanza di parte, e per le  quali il ricorso al congegno incidentale trova giustificazione in esigenze extraprocessuali.   3. Il concetto di “atto non rinviabile”.   Le ormai “residuali” ipotesi nelle quali il ricorso all’incidente probatorio è giustificato dall’esigenza di prevenire l’alea di dispersione della prova non rinviabile  al dibattimento, impongono di rintracciare il significato che la “non rinviabilità”  assume ai fini della praticabilità della procedura incidentale.   Il concetto di “atto non rinviabile”, infatti, oltre a delimitare l’istituto, ne esalta  la funzione, che è quella di anticipare l’acquisizione alla fase anteriore al giudizio: l’utilizzabilità della prova trascende la fase in cui viene formata per essere  trasferita nel dibattimento, in base ad un fenomeno di «bilocazione processuale» 37, che contribuisce alla non dispersione di conoscenze in qualche modo degradabili, ma utili alle parti processuali 38. Ad ogni modo, definire i limiti della  nozione di “atto non rinviabile” non è questione che può liquidarsi in termini  semplicistici. Il dato di fondo rilevante è quello per cui gli atti acquisiti nell’incidente probatorio appartengono tutti alla categoria dei mezzi di prova, privi del  connotato dell’irripetibilità e che, pertanto, dovrebbero essere di regola acquisiti  nella fase dibattimentale ma, eccezionalmente, vengono compiuti al di fuori di essa. Il concetto di “non rinviabilità” si configura come una sorta di previsione di  «non riassumibilità o utile riassumibilità dell’atto in dibattimento» 39, operata con  una valutazione di tipo prognostico che non attiene all’atto in sé, ma alla presenza  di situazioni rischiose che rendono necessaria l’anticipazione dell’assunzione del  mezzo di prova 40. La “non rinviabilità” risulta, così, legata al fattore “urgenza”,                               36 V. infra, 4.5 e 6.5.  37 Così C. Morselli, L’incidente probatorio, 8.  38 Da qui un’innegabile funzione di cautela insita nell’istituto. V., in maniera condivisibile,   A. Sanna, In tema di ricognizione personale, 1672.  39 Si esprime in questi termini S. Sau, L’incidente probatorio, 112.  40 Da ciò la particolare fisionomia del concetto di non rinviabilità, attinente alle caratteristi che estrinseche dell’atto da assumere. V. M. Chiavario, La riforma del processo penale, 136;  C. Cesari, L’irripetibilità sopravvenuta, 78.     L’incidente probatorio 415   che va rapportato ad una previsione ancorata al tempo in cui la prova potrebbe essere assunta nella sede propria 41.   Mentre in alcune ipotesi l’urgenza ed il fattore rischio devono essere dimostrati 42, in altri casi tale dimostrazione non è necessaria, esistendo vere e proprie presunzioni di legge 43. Ad ogni modo, quello di “atto non rinviabile” è un concetto  poliedrico 44, riferibile ad una pluralità di situazioni: accanto al nucleo di atti per  cui può risultare prevedibile l’impossibilità di rinviare, si affianca una serie di casi  in cui il ritardo non pregiudica la possibilità ma solo l’utilità dell’acquisizione  della prova. Si parla, in questi casi, di “non rinviabilità funzionale” in ragione del  sacrificio che potrebbe comportare l’assunzione della prova nella sua sede fisiologica 45. A tale concetto si può ricondurre anche l’ipotesi in cui la non rinviabilità  non attenga all’irreparabile trasformazione dell’oggetto di prova dovuta al semplice trascorrere del tempo, ma all’esigenza di proseguire in un modo mirato le  indagini. In tali casi, la “non rinviabilità” non individua il fine cautelare di assicurare la prova che potrebbe disperdersi, ma ha ragioni esclusivamente tecnicogiuridiche per la salvaguardia del principio della concentrazione nel dibattimento,  onde evitare costi troppo elevati dell’intera fase del giudizio 46.   È possibile che l’atto non rinviabile sia anche “non ripetibile” ma, in ogni caso, il carattere di “non rinviabilità” deve tenersi distinto da quello di “non ripetibilità”: tra i due concetti non vi è alcuna corrispondenza “biunivoca”, essendo l’atto  irripetibile solo eventualmente non rinviabile e viceversa 47. La distinzione tra “atti non rinviabili” e “atti non ripetibili” non è di poco conto, riverberandosi sul regime di formazione e di utilizzazione dei risultati probatori: gli atti non ripetibili  compiuti dal pubblico ministero o dalla polizia giudiziaria, a differenza della prova non rinviabile, spiegano a pieno titolo efficacia probatoria per la decisione finale, senza necessità di procedere alla loro assunzione attraverso la procedura incidentale. In altre parole, mentre l’incidente probatorio consente di anticipare, nel  corso delle indagini preliminari e dinanzi al giudice, il metodo accusatorio di acquisizione della prova proprio della fase dibattimentale, la disciplina degli atti irripetibili opera in senso inverso, perché consente il trasferimento nella fase dibat                             41 In proposito la dottrina distingue due diversi concetti di urgenza: una assoluta, in presenza della quale l’atto deve essere compiuto subito (come nella procedura prevista ex art. 400); ed un’altra  relativa, che consente invece che l’atto possa essere, seppure di poco, differito, e che trova ingresso  attraverso il canale normativo di cui all’art. 397. Così C. Morselli, L’incidente probatorio, 214.   42 Si pensi ai casi di testimonianza e di confronto di cui alle lett. a, b ed e dell’art. 392.  43 Il riferimento è, ad esempio, alla testimonianza del minore infrasedicenne nei procedi menti penali per violenza sessuale e sfruttamento sessuale del minore e, per le ipotesi di dichiarazioni dell’indagato su fatti concernenti la responsabilità di altri o rese da soggetto imputato in  un proc edimento connesso o collegato.    44 Così S. Sau, L’incidente probatorio, 112.  45 Cfr. S. Sau, L’incidente probatorio, 113.   46 Sul tema si v. ampiamente A. Macchia, Incidente probatorio, 28.  47 Cfr. A. Macchia, Incidente probatorio, 25; nonché G. Paolozzi, L’incidente probatorio, 1.     416 Elvira Nadia La Rocca   timentale di prove acquisite con metodo inquisitorio nel corso delle indagini preliminari 48. L’irripetibilità 49 può caratterizzare l’atto fin dalla sua nascita o soltanto in un momento successivo per il sopravvenire di particolari condizioni. Nella  prima ipotesi possono farsi rientrare gli atti compiuti dalla polizia giudiziaria o  dal pubblico ministero, non riproducibili come fenomeno 50 o che comunque non  possono essere effettuati utilmente più di una volta: si tratta sia degli atti a sorpresa, la cui irripetibilità deriva dal fatto che la sorpresa una volta sfruttata, non è,  naturalmente, riproducibile; sia degli accertamenti e rilievi urgenti sulla stato di  cose, tracce o luoghi compiuti dalla polizia giudiziaria di cui all’art. 354 comma  2, quando vi è pericolo che si alterino, si disperdano o comunque si modifichino  elementi di prova, nonché degli accertamenti tecnici non ripetibili disposti dal  pubblico ministero su persone, cose o luoghi, il cui stato è soggetto a modificazione. La caratteristica della modificabilità dell’oggetto, infatti, ben può rendere  irripetibile anche atti che in astratto non sempre si presentano come tali 51. Nel caso in cui l’irripetibilità sia successiva ed estranea al compimento dell’atto, si parla  di “irripetibilità sopravvenuta”, a regime giuridico diverso: l’allegazione al fascicolo per il dibattimento, infatti, non può avvenire a norma dell’art. 431 ma sulla  base ed alle condizioni di cui all’art. 512, che regola l’ipotesi di irripetibilità sopravvenuta. Il concetto di “irripetibilità sopravvenuta” si lega a quello della “non  prevedibilità” 52, situazione diversa e opposta rispetto a quella contemplata dall’art. 392: in tal caso, quando l’atto deve compiersi, non esiste alcun fondato motivo di ritenere che non sarà utilmente ripetibile in dibattimento. In altri termini,  ove l’irripetibilità in dibattimento fosse prevedibile, il pubblico ministero dovrebbe assumere l’atto attraverso la procedura incidentale 53.                               48 V., S. Sau, L’incidente probatorio, 118, nonché già A. Macchia, Incidente probatorio, 1602.  49 Il tessuto normativo codicistico, pur non contenendo una espressa e generale definizione   di irripetibilità, contiene tuttavia elementi che consentono di circoscrivere il concetto e delinearne i contorni. Una prima indicazione si ricava dall’art. 360 comma 1, in cui si definiscono  non ripetibili gli accertamenti tecnici nei quali l’irripetibilità viene fatta derivare dal fatto che  lo stato di persone, cose o luoghi sui quali effettuare gli accertamenti medesimi sia soggetto a  modificazioni. Utile è anche il richiamo all’art. 512 in cui si prevede l’eventualità, con riguardo agli atti assunti dal pubblico ministero, dalla polizia giudiziaria, dalla difesa o dal giudice  nel corso dell’udienza preliminare, di una irripetibilità sopravvenuta, derivante dall’operare di  cause impreviste o imprevedibili nel corso delle indagini. V. G. Frigo, Art. 431, 723; F. Giunchedi, Gli accertamenti tecnici irripetibili, 23 ss.    50 Sull’argomento v. G. Voena, Difesa penale, 11.  51 Tali atti costituiscono la categoria degli atti non ripetibili connotati da un’intrinseca od   originaria irripetibilità, da rinvenirsi attraverso una qualificazione ex ante. V. F. Cordero, Codice di procedura penale, 488. È a questi atti che la dottrina riferisce recisamente il concetto di  irripetibilità di cui all’art. 431. In tal senso anche G. Frigo, Art. 431, 724; A. Giarda, Il giudice  delle indagini preliminari, 40; G. Santalucia, Appunti in tema di atto irripetibile, 575.   52 Così C. Cesari, L’irripetibilità sopravvenuta, 177, e P.L. Vigna, Art. 392, 471.   53 Sul punto cfr. G. Illuminati, Il nuovo dibattimento, 360; A. Macchia, L’incidente proba torio, 1602; P.L. Vigna, Art. 392, 471; D. Siracusano, Dibattimento, 522.      L’incidente probatorio 417   È d’obbligo, al fine di chiarire l’ambito operativo della procedura incidentale,  il richiamo agli atti urgenti di cui all’art. 467 che, relativamente alla fase degli atti  preliminari al dibattimento, prevede la possibilità per il presidente del tribunale, di  assumere su richiesta delle parti e con le forme dibattimentali, le prove nelle ipotesi espressamente previste dall’art. 392. Tale previsione si pone oltre la scansione  temporale delle indagini preliminari e, pertanto, in un momento in cui la procedura incidentale non risulta più esperibile. Invero, non va trascurato come l’art. 467  richiami esplicitamente, in esordio, i casi di cui all’art. 392 e successivamente si  riferisca al parametro della “non rinviabilità” della prova 54. Ne deriva che tra  l’urgenza ex art. 467 e la non rinviabilità ex art. 392, vi sia un’identità concettuale  che riassume l’eadem ratio dell’assunzione anticipata, rinvenibile nel pericolo di  dispersione della prova.   4. I casi di incidente probatorio: inquadramento generale.   Lo spazio operativo dell’istituto è delineato dall’art. 392, descrittivo di una serie di situazioni-presupposto («casi di incidente probatorio») che comportano la  necessità di assumere alcune prove senza attendere il dibattimento. Nata alla luce  del requisito della non rinviabilità e per far fronte a situazioni suscettibili di compromettere la funzione di accertamento del processo penale, l’elencazione tassativa 55 delle fattispecie probatorie nelle quali è possibile esperire la procedura de  qua ha lo scopo di contenere il ricorso alla assunzione anticipata della prova entro  paradigmi tendenzialmente tipici, ove la tipicità ha la ratio di scongiurare il pericolo di un uso esorbitante dall’eccezionalità che, nonostante le dilatazioni, rimane  comunque caratteristica propria dell’istituto. Volendo richiamare una classificazione dei casi, efficace sembra quella che aveva individuato quattro categorie: la  prima avente ad oggetto la prova il cui differimento in dibattimento ne potrebbe  rendere impossibile l’acquisizione (artt. 391 comma 1 lett. a, c, d ed e); la seconda riguardante la prova suscettibile di inquinamento (art. 391 comma 1 lett. b, c, d  ed e) 56; la terza avente ad oggetto la prova suscettibile di modificazione (art. 391                               54 C’è, infatti chi ritiene che vi sia identificazione tra gli atti urgenti di cui all’art. 467 e le   prove non rinviabili di cui all’art. 392. In particolare v. D. Dawan, Commento a Sez. I, 19 febbraio 1998, 74.   55 Da sottolineare il carattere tassativo delle ipotesi, che impedisce l’applicazione estensiva  o analogica dell’istituto. In tema v. M. Galasso, L’incidente probatorio, 689; P. Moscarini,  L’incidente probatorio, 65.   56 Le quattro ipotesi previste dalle lett a, b, c ed d dell’art. 392 risultano accomunate dalla presunzione di precarietà insita nelle fattispecie probatorie sottostanti. Nonostante il mancato richiamo nelle lett. c e d a casi di impedimento, inquinamento e relativa impossibilità di  acquisire la prova nella sede dibattimentale, per i casi di esame dell’indagato su fatti concernenti la responsabilità di altri ed esame delle persone indicate nell’art. 210 il rischio di di   418 Elvira Nadia La Rocca   comma 1 lett. f); la quarta riferibile alla prova la cui acquisizione non sia compatibile con il principio di concentrazione dibattimentale per l’eccessiva durata  nell’elaborazione 57. A tali ipotesi va, poi, aggiunta la ricognizione che, per particolari ragioni d’urgenza, non è rinviabile al dibattimento 58. Le ragioni di urgenza  che possono consigliare l’anticipazione della ricognizione, non possono non ricomprendere, per l’eadem ratio, quel pericolo di interferenze fuorvianti che la  norma esplicita alla lett. b per la testimonianza, ma che non sono meno congetturabili per la ricognizione, atteso il rilevante valore che questa può assumere nella  formazione della prova 59. La polifunzionalità dell’istituto è, poi, rimarcata dall’ipotesi senza condizioni prevista dal comma 1-bis dell’art. 392 in cui l’incidente probatorio è funzionale alla salvaguardia del dichiarante e mira a sottrarne  la presenza, attraverso la relativa audizione, alla ben più drammatica sede dibattimentale.   A seconda delle caratteristiche del mezzo di prova, sono posti dei criteri in base ai quali stabilire l’indifferibilità dell’atto ascrivibile ad ognuna delle classi  normativamente indicate. La possibilità di ricorso alla procedura incidentale si  concretizza non solo nel momento in cui sia in pericolo la materiale acquisizione  della prova, ma altresì quando, a causa di azioni perturbatrici, sia a rischio la  genuinità del suo risultato. In tali connotati è rinvenibile quella logica cautelare  che caratterizza l’incidente probatorio, del tutto analoga a quella ravvisabile nell’art. 274 60. Le interferenze tra anticipazione della raccolta della prova e cautele  sono percepibili non solo considerando il pericolo di inquinamento probatorio valorizzato tra i pericula libertatis, ma anche nella misura in cui, ai fini della sussistenza dei gravi indizi di colpevolezza, il giudice de libertate può legittimamente  valutare le risultanze investigative e metterle a confronto con le prove in senso  proprio, se già acquisite ex art. 392. Questo non significa che vi sia una fungibilità  tra i due istituti: il pericolo della dispersione della prova è alla base sia dell’incidente probatorio che di una delle esigenze delle misure cautelari personali, ma,  mentre per il primo si tratta di pericolo relativo ad una specifica prova, per le seconde si ha riguardo ad una lesione potenziale al corretto svolgimento delle indagini. È la titolarità della legittimazione alla richiesta a deporre in tal senso: l’interesse alla acquisizione e conservazione di un dato probatorio degradabile può sussistere anche in capo alla difesa, in ciò differenziandosi dall’interesse al corretto  svolgimento delle indagini, riferibile all’accusa.                              spersione della fonte di prova e della sua genuinità è insito nella tipologia dei soggetti dichiaranti (v. infra, 4.3).    57 In tal caso la non rinviabilità non attiene al fine di assicurare la prova, ma a ragioni tecnico-giuridiche: si tratta di un’ipotesi di non rinviabilità funzionale all’esigenza di evitare un costo troppo alto all’intera fase dibattimentale. V. A. Macchia, L’incidente probatorio, 28.    58 Su tale classificazione v. G. Lozzi, Indagini preliminari, 1285; v. anche R. Aprati, Art.  392, 2492.    59 V. in senso analogo Cass., Sez. I, 1.6.1992, Lo Giudice, CED, 1991/191503.  60 Sul punto v. M. Ferraioli, Incidente probatorio, 319 ss.      L’incidente probatorio 419   Inoltre, solo quando il concreto pericolo per l’acquisizione della prova afferisca alla persona dell’imputato può procedersi a norma dell’art. 274 lett. c, ferma  restando la sussistenza del quadro indiziario idoneo a giustificare la cautela;  quando, invece, attiene ad avvenimenti o fatti per i quali si ipotizza il rischio di  una vanificazione dell’accertamento nella futura sede dibattimentale, si ricorre al  meccanismo incidentale.   Deve inoltre porsi in risalto che, seppure i risultati dell’incidente probatorio  possono essere suscettibili di una valutazione a norma dell’art. 273, e che un simile meccanismo può ritenersi addirittura più garantistico, risultando la prova indiziaria elaborata nel contraddittorio tra le parti, non può di certo valere l’assunto  contrario, per il quale sia l’adozione della cautela ad offrire l’occasione per procedere alla cristallizzazione anticipata della prova. Devono respingersi quelle  prassi, non rare, in cui è la carcerazione preventiva ad incentivare la raccolta di  dichiarazioni di coloro che poi assumono la qualifica di “collaboratore di giustizia”, spinti alla collaborazione proprio dal trauma provocato dall’applicazione  della cautela. Ed allora, seppure non possano negarsi le analogie tra l’istituto de  quo e la materia cautelare, deve con fermezza negarsene la sovrapponibilità, che  sarebbe tipica di un uso distorto di entrambi i meccanismi processuali, ai quali si  può ricorrere solo in presenza di determinati e tassativi requisiti previsti dalla legge e, come tali, in alcun modo manipolabili, neanche nell’interesse del buon esito  delle investigazioni.   4.1. L’audizione della persona inferma o impedita.  La lett. a dell’art. 392 comma 1, disciplina il trattamento «della testimonianza   di una persona, quando vi è fondato motivo di ritenere che la stessa non potrà essere esaminata nel dibattimento per infermità di mente o altro grave impedimento» consentendone la relativa assunzione immediata. Si deroga, in tal modo,  all’iter ordinario assumendo la prova testimoniale in presenza di due fattori ostativi rappresentati dalla «infermità» 61 o da «altro grave impedimento». L’infermità  che qui rileva ricorre laddove le condizioni di salute di colui che potrebbe essere  un futuro testimone lascino pronosticare il pericolo del venir meno della stessa  fonte prova 62. Può ricondurvisi, pertanto, anche un’alterazione psicofisica che,  seppure non idonea a cagionare la morte, sia tale da compromette la qualità o, ad                             61 Nella categoria dell’infermità c.d. impeditiva rientrano diversificate patologie, quali quel le neuro-degenerative, che possono compromettere la qualità dei ricordi e, quindi, l’efficacia  della testimonianza stessa. La Corte costituzionale, con ordinanza 19.1.1995, n. 20, ha ritenuto  che l’infermità del teste, determinante amnesia assoluta dei fatti di causa, integra quell’irripetibilità sopravvenuta di cui all’art. 512, con la conseguenza che sono utilizzabili le dichiarazioni  assunte in sede procedimentale. In particolare, v. sul tema P. Renon, L’incidente probatorio,  1321; S. Sau, L’incidente probatorio, 134.   62 V. G. De Roberto, L’incidente probatorio, 6.      420 Elvira Nadia La Rocca   dirittura, la praticabilità della deposizione 63. Il riferimento al «grave impedimento» amplia i connotati di operatività del congegno incidentale. L’indeterminatezza  connessa a tale concetto, riferito alla prova testimoniale, sembra inglobare una serie di situazioni che non coincidono con quelle riconducibili all’infermità, relativa  allo stato psico-fisico della persona 64. Il presupposto opera qualora ricorra un’irreperibilità permanente, situazione di concreta ed altamente probabile difficoltà,  se non impossibilità, di reperimento del testimone 65. Per la valutazione della irreperibilità è necessario un giudizio di prognosi postuma che tenga conto delle  condizioni note al pubblico ministero nel corso dell’indagini o dell’udienza preliminare: solo qualora, con valutazione ex post, emerga che non vi siano state inadempienze nell’attivazione della procedura incidentale, potrà darsi ingresso alle  dichiarazioni unilateralmente acquisite. In argomento è interessante considerare la  linea evolutiva intrapresa dalla giurisprudenza di legittimità sull’onda dell’esegesi  della Corte europea dei diritti dell’uomo. Se da un lato il grave impedimento deve risultare da dati concreti e specifici, dall’altro vi è la tendenza ad un’interpretazione estensiva della condizione in parola. Proprio con riguardo all’irreperibilità  la giurisprudenza ha, di recente, chiarito che nel caso di testimone irreperibile,  quando l’irreperibilità sia prevedibile già durante la fase delle indagini preliminari, deve procedersi con incidente probatorio, non essendo ammissibile una condanna sulla sola base del verbale di una testimonianza raccolta in segreto ed in assenza del contraddittorio e quindi del confronto dell’accusato con l’accusatore 66.   4.2. La testimonianza “inquinata”.  Un’ipotesi emblematica è prevista alla lett. b dell’art. 392 comma 1, che ri guarda l’assunzione della testimonianza «quando, per elementi concreti e specifi                             63 Cfr. P. Di Geronimo, L’incidente probatorio, 25; S. Sau, L’incidente probatorio, 133.   64 Nella situazione “grave impedimento” la dottrina fa rientrare la tradizionale situazione   del teste che si appresta a spostare la propria residenza all’estero o prossimo al trasferimento  (v. F. Cordero, Procedura penale, 766; E. Ledonne, L’incidente probatorio, 491; M. Maddalena, L’incidente probatorio, 104; P.L. Vigna, Art. 392, 446) e le ipotesi di espatrio del teste (S.  Ramajoli, Chiusura delle indagini preliminari, 162; S. Sau, L’incidente probatorio, 135). La  disciplina de qua deve ritenersi operante anche con riguardo alle persone straniere senza fissa  dimora, senza documenti identificativi né permesso di soggiorno: si tratta di circostanze che  implicano un’irripetibilità permanente ai fini della testimonianza. Così P. Moscarini, L’incidente probatorio, 234.    65 Cfr, Cass., Sez. VI, 31.1.2004, Danesi, CED, 2004/229141.   66 Una decisione di condanna fondata esclusivamente su dichiarazioni acquisite ex artt. 512   o 512-bis è destinata al sindacato interpretativo della Corte europea dei diritti dell’uomo, che  ha in più occasioni ritenuto non equo il giudizio fondato su dichiarazioni non formate nel contraddittorio. Cfr. Corte eur. dir. uomo, 19.10.2006, Majadallah c. Italia; Corte eur. dir. uomo,  13.10.2005, Bracci c. Italia. V. anche, nella giurisprudenza di legittimità, Cass., Sez. III,  15.6.2010, S., CED, 2010/248053.      L’incidente probatorio 421   ci, vi è fondato motivo di ritenere che la persona sia esposta a violenza, minaccia,  offerta o promessa di denaro o altra utilità affinché non deponga o deponga il falso». È il caso del deperimento e della salvaguardia della fonte di prova, ovvero  del propalante, potenzialmente esposto ad azioni nocive aliene, perturbatrici della  genuinità delle sue dichiarazioni, nel corso del procedimento ante iudicium. Tale  ipotesi si caratterizza per una spiccata connotazione cautelare: il legislatore richiede la fondatezza dei motivi a sostegno della richiesta d’incidente probatorio,  ancorati ad elementi concreti e specifici che devono riguardare sia il comportamento altrui cui la persona è, in qualche modo, esposta, sia la finalizzazione di esso alla mancata deposizione o all’ottenimento della deposizione falsa 67. Se ne deduce che il pericolo per la genuinità della prova debba essere effettivo e concreto: la formulazione della norma non consente generalizzazioni astratte né il ricorso al rimedio parentetico per il solo fatto di procedere nei confronti di particolari  categorie di soggetti o in relazione a ben determinati reati 68. Non mancano, comunque, posizioni che rinvengono l’intimidazione, pur non dimostrabile attraverso l’allegazione di specifici motivi, in quanto connaturata al tipo di reato, alle personalità coinvolte ed alla loro attitudine criminale 69. L’effettività della previsione  deve comunque vagliarsi in prospettiva, tenendo conto che, se in dibattimento il  teste appaia minacciato o condizionato ai sensi dell’art. 500  comma 4, è possibile  – fermo restando l’accertamento incidentale del giudice – introdurre nel fascicolo  della cognizione eventuali dichiarazioni unilateralmente assunte.   4.3. L’esame della persona sottoposta ad indagini e dell’imputato in procedimento connesso.  Può, inoltre, procedersi con incidente probatorio, «all’esame della persona sot toposta alle indagini su fatti concernenti la responsabilità di altri» (art. 392 comma 1 lett. c); o «all’esame delle persone indicate nell’art. 210 c.p.p.» (art. 392  comma 1 lett. d), ossia di soggetti indagati in reati connessi o collegati. Al contrario della testimonianza, queste ipotesi di esame hanno un oggetto predeterminato  dalla legge, che ammette le acquisizioni delle sole dichiarazioni contra alios, da  considerare indifferibili in re ipsa.   I suddetti casi hanno costituito l’oggetto di una modifica legislativa 70 che, riformando l’art. 513, ha operato l’espunzione dalle lett. c e d del comma 1 dell’art.  392 del riferimento alla non rinviabilità della prova 71. Se originariamente, infatti,  era possibile procedere all’esame dei suindicati soggetti solo in presenza di requi                             67 Così C. Taormina, Diritto processuale penale, 526.  68 Cfr. E. Ledonne, L’incidente probatorio, 491; S. Ramajoli, Chiusura delle indagini pre liminari, 162; contra T. Mazzucca, L’incidente probatorio, 77.  69 Cfr., ad esempio, M. Maddalena, L’incidente probatorio, 107.   70 Si tratta delle riforma operata con la legge 7.8.1997, n. 267.  71 Sul tema v. A. Scella, sub art. 4, 287.     422 Elvira Nadia La Rocca   siti del periculum in mora previsti in generale per l’assunzione anticipata della testimonianza, ad oggi si può optare per la procedura incidentale a prescindere della  dimostrazione della effettiva urgenza. In altre parole, il pericolo di dispersione  della prova è rapportabile non più ad ipotesi tassative, ma – attraverso una sorta di  presunzione assoluta del rischio acquisitivo 72 – alla natura dell’elemento probatorio, piuttosto labile poiché esposto alla possibilità di mutamento della volontà  del dichiarante. Le ipotesi sono state concepite, ovviamente, in funzione dei processi di criminalità organizzata per tutelare quanto più possibile le potenzialità  dell’apporto conoscitivo che può provenire dai collaboratori di giustizia; significativa, al riguardo, è la presunzione relativa al rischio di infermità o altre grave  impedimento: il “pentito” può essere destinatario di minacce, dirette o trasversali,  promesse allettanti, ma può anche essere ridotto in pericolo di vita 73. Essendo certo lo status di colui che deve rendere dichiarazioni e, quindi, il contenuto accusatorio che queste possono avere, la non rinviabilità si considera presunta, senza  oneri per le parti di dimostrarne l’esistenza 74.   Per quanto riguarda l’ipotesi di cui alla lett. c, l’incidente è circoscritto alla  raccolta di deposizioni concernenti i fatti riguardanti la responsabilità di altri, anche se, sul piano operativo, non si è mancato di rilevare la concreta difficoltà di  tenere separate, nelle dichiarazioni dell’indagato, quelle concernenti il fatto proprio e quelle riferite alle responsabilità del terzo 75. Ciononostante, la scelta legislativa è apparsa alquanto convincente alla giurisprudenza di legittimità 76, che ne  ha sottolineato la matrice garantista, posto che le ammissioni relative alla propria  responsabilità da parte della persona indagata si configurano come risultato di interrogatorio e rientrano, perciò, tra quegli atti per i quali è previsto il diritto all’assistenza difensiva 77. Ma ciò appare difficilmente comprensibile, non potendosi equiparare le dichiarazioni conseguenti alla cross examination, che si realizza  nell’incidente probatorio, pienamente rispondenti ai canoni del giusto processo,  con le dichiarazioni rese avanti ad una parte, il pubblico ministero, nel corso  dell’attività investigativa. In tale fase, infatti, la difesa partecipa alla formazione  dell’atto con mera funzione di assistenza tesa a tutelare il rispetto della regolarità  di quanto si sta compiendo: una volta escluso il meccanismo incidentale, ci si tro                             72 V. C. Conti, L’imputato nel procedimento connesso, 271, nonché A. Mambriani, Giusto   processo, 1124.  73 V. R. Magi, Nuove norme in tema di richiesta di rinvio a giudizio, 69.  74 Tale possibilità, ampliando i casi di accesso all’incidente probatorio, riflette l’esigenza di   garantire la regola del contraddittorio (anche se anticipato) nella formazione della prova prevenendo il pericolo che i collaboratori di giustizia, dopo aver reso dichiarazioni in sede di indagine, si avvalgano in seguito della facoltà di non rispondere con conseguente inutilizzabilità delle  loro precedenti dichiarazioni sancita dalla nuova formulazione dell’art. 513.   75 Così P.L. Vigna, Art. 392, 467.   76 V., in particolare, Cass., Sez. I, 3.7.1995, D’Urso, in Dir. pen. proc., 1995, 1263.  77 Lo sottolinea, in dottrina, A. Molari, L’incidente probatorio, 563.     L’incidente probatorio 423   va di fronte ad una prova raccolta comunque unilateralmente, in assenza di contraddittorio effettivo 78.   La successiva ipotesi del comma 1 dell’art. 392 (lett. d), si riferisce all’esame  delle persone indicate nell’art. 210, così come novellato dal legislatore del 2001 79,  ovvero quei soggetti imputati in un procedimento connesso a norma dell’art. 12  comma 1 lett. a, nei confronti dei quali si procede o si è proceduto separatamente  e che non possono assumere l’ufficio di testimone, nonché delle persone, imputate  di un reato connesso o collegato di cui all’art. 371 comma 2 lett. b, che non abbiano reso in precedenza dichiarazioni concernenti la responsabilità dell’imputato.  La novellata lettera dell’art. 210 non può non essere letta in maniera speculare rispetto alle novità contenute negli artt. 64, 197 e 197-bis, che mostrano la finalità  di ridurre l’area delle incompatibilità a testimoniare da parte dell’imputato: l’imputato in un procedimento connesso o collegato che abbia reso dichiarazioni sulla  responsabilità di altri, assume la veste di testimone ancor prima che la sua posizione sia stata definita con sentenza irrevocabile.   4.4. Il confronto, la perizia e la ricognizione.  Attraverso lo strumento incidentale è possibile, inoltre, procedere «al confron to tra soggetti che hanno reso dichiarazioni discordanti al pubblico ministero o in  altro incidente probatorio, in presenza delle circostanze previste dalla lett. a)», ex  art. 392 comma 1 lett. e. Il dato caratteristico del confronto è individuabile nella  necessità di sciogliere le divergenze sorte da precedenti dichiarazioni rese da due  o più soggetti, dei quali si valuta incidentalmente la credibilità. Infatti, «il giudice  non può ammettere il confronto tra due soggetti se gli stessi non siano stati già  esaminati in quella fase processuale, essendo l’esame delle parti e dei testimoni il  primo sistema per eliminare i contrasti tra gli stessi» 80.   Perché possa attivarsi la procedura incidentale nel caso de quo, non è necessario che le situazioni indicative di un pericolo di dispersione, o inquinamento della fonte di prova, riguardino tutti i soggetti coinvolti nell’atto di confronto, essendo sufficiente che il periculum in mora attenga anche ad uno solo dei dichiaranti 81. La disciplina in questione ha suscitato non poche critiche in dottrina in relazione all’esclusione di alcuni casi dal suo ambito operativo. Si è osservato, ad  esempio, che la norma non prevede la possibilità di disporre un confronto anche                               78 Così M. Maddalena, L’incidente probatorio, 109 e S. Sau, L’incidente probatorio, 158.  79 Ci si riferisce alla legge 1.3.2001, n. 63.   80 Cass., Sez. VI, 26.6.1997, Nappa, CED, 1997/209325.   81 In tale prospettiva P. Renon, L’incidente probatorio nel procedimento penale, 78, il quale   ha inoltre sottolineato che l’espressione «persone che in altro incidente o al pubblico ministero  hanno reso dichiarazioni», contenuta nella norma, non riguarda solo i testimoni ma sembra riferirsi anche agli indagati o imputati nello stesso procedimento o in procedimenti connessi di cui  all’art. 210.     424 Elvira Nadia La Rocca   in caso di discordanze tra le dichiarazioni rilasciate al giudice in sede di convalida  dell’arresto o del fermo o di provvedimenti emessi in camera di consiglio previa  audizione delle parti 82. Al problema prospettato, si potrebbe, secondo alcuni 83,  ovviare nel concreto, essendo sempre aperta la strada al pubblico ministero, in caso di discordanze emerse in atti diversi dalle sommarie informazioni o dall’interrogatorio dell’imputato, compiere tali ultimi atti e solo al loro esito verificare la  perdurante necessità di procedere a confronto. Anche con riferimento ad ipotesi di  divergenze emerse in sede di udienza di convalida dell’arresto, il pubblico ministero potrebbe disporre l’interrogatorio dell’indagato e, una volta accertato un  contrasto, chiedere il confronto attraverso la procedura incidentale.   La perizia e l’esperimento giudiziale costituiscono mezzi tipici suscettibili di  incidente probatorio, ogniqualvolta «il loro oggetto sia esposto a modificazione  non evitabile» (art. 392 comma 1 lett. f). Il richiamo all’inevitabile modificazione è  in grado di fissare un concetto di prova instabile o deteriorabile, volta al declino e  che l’accertamento peritale intende fissare e cristallizzare nella sua identità. Da ciò  la non rinviabilità che, in tale ipotesi, sembra sovrapporsi al concetto di irripetibilità: la fattispecie di raccolta anticipata della prova, invero, presuppone una previsione di impossibilità della futura ripetizione del mezzo di prova, a causa di situazioni  che possono compromettere l’esistenza stessa dell’oggetto della prova. L’esigenza  che si intende tutelare è strettamente legata alla deteriorabilità di un oggetto o del  corpo di una persona e, «in prospettiva profilattica» 84, all’assicurare al processo una  qualche prova che, se differita, rischierebbe di disperdersi. È condivisibile ritenere  che ai fini della disposizione de qua, debbano considerarsi rilevanti non solo le modificazioni da cui possa derivare l’impossibilità materiale di compiere l’atto, ma anche le alterazioni idonee a pregiudicare il risultato delle operazioni, frustrando l’utilità nel compiere l’atto in dibattimento 85. La giurisprudenza ha precisato come la  non rinviabilità della prova, per essere rilevante, deve dipendere da una fisiologica  deteriorabilità delle condizioni della persona sottoposta a perizia e non da una scelta  di quest’ultima di sottoporsi ad un intervento modificativo 86.   Alla lett. g del comma 1 dell’art. 392 è prevista la figura della ricognizione,  annoverata tra i casi atti ad innestare il procedimento incidentale di acquisizione  della prova «quando particolari ragioni d’urgenza non consentono di rinviare l’atto al dibattimento». Queste ultime sono considerate insite nel normale processo di  obsolescenza della memoria visiva e percettiva: sono sempre da considerare urgenti e non rinviabili al dibattimento tutte le ricognizioni di persona in modo da  consentire in ogni caso il loro eventuale svolgimento in sede di incidente probatorio. A tale visione interpretativa oppone quella secondo cui l’urgenza non può mai                               82 Così M. Maddalena, L’incidente probatorio, 110; L. Kalb, Incidente probatorio, 291.  83 V. P. Di Geronimo, L’incidente probatorio, 36.   84 In questi termini F. Giunchedi, La perizia nell’incidente probatorio, 338.  85 Così C. Cesari, L’irripetibilità sopravvenuta degli atti di indagine, 1651.  86 V. Trib. Milano, 12.2.2003, xy, in Foro ambr., 2003, 339.     L’incidente probatorio 425   attenere al pericolo che si perda le freschezza del ricordo, rappresentando ciò l’ordinaria conseguenza che si determina sempre col trascorrere del tempo, per cui  non potrà mai essere definita come ragione d’urgenza 87.   Le ragioni che giustificano, in tali casi, il ricorso all’incidente probatorio non  sono sovrapponibili ma ricomprendono quelle previste per l’anticipazione della  prova dichiarativa in senso stretto dalle lett. a e b dell’art. 392. L’urgenza, qui,  non può che ricondursi a quel pericolo di interferenza fuorviante che la norma  esplicita alla lett. b per la testimonianza o alla potenziale impossibilità di acquisizione del dato legata alla distanza di tempo per lo svolgimento del dibattimento,  che non è meno ipotizzabile per la ricognizione, atto di natura dichiarativa e di rilevante significato nella formazione della prova 88.   4.5. Incidente probatorio nei procedimenti per delitti a sfondo sessuale.  L’art. 392 comma 1-bis 89 prevede un’ipotesi di raccolta anticipata della testi monianza del soggetto minore di sedici anni ovvero della persona offesa maggiorenne. La tassatività è stata qui ancorata, oltre che all’età del testimone, alla  tipologia di delitti per cui si procede 90, specificamente elencati dal legislatore per  delineare l’ambito operativo della fattispecie in esame.   La ratio originaria della disposizione normativa è stata individuata nella necessità di far fronte alle potenziali conseguenze del coinvolgimento di un soggetto  immaturo, per il quale il pericolo di dispersione probatoria dovrebbe intendersi  presunto iuris et de iure 91. A tale scelta la riflessione dottrinale ha dato le interpretazioni più variegate: se per alcuni, infatti, è stata detta finalizzata a soddisfare  l’esigenza di acquisire il contributo probatorio che il minore può offrire nell’im                             87 In tal senso A. Bernasconi, La ricognizione di persone nel processo penale, 172; P. Del l’Anno, Osservazioni in tema di archiviazione e ricognizione, 1900.  88 Cfr., Cass., Sez. I, 11.6.1992, Lo Giudice, cit.  89  Introdotto dall’art. 13 legge n. 66/1996, modificato dall’art. 13 comma 3 legge n.   269/1998, nonché dall’art. 15 comma 7 legge n. 228/2003 e dalla legge n. 38/2006, ampliato  recentemente attraverso la riforma avvenuta ad opera del d.l. n. 11/2009, convertito dalla legge  n. 38/2009, e dall’art. 5 lett. g legge n. 172/2012.   90 L’accesso al meccanismo incidentale è consentito qualora si proceda per delitti di  maltrattamenti in famiglia o verso fanciulli (art. 572 c.p.), riduzione o mantenimento in  schiavitù o in servitù (art. 600 c.p.), prostituzione minorile (art. 600-bis c.p.), pornografia  minorile (art. 600-ter c.p.), iniziative turistiche volte allo sfruttamento della prostituzione  minorile (art. 600-quinquies c.p.), tratta di persone (art. 601 c.p.), acquisto e alienazione di  schiavi (art. 602 c.p.), violenza sessuale (art. 609-bis c.p.), anche aggravata (art. 609-ter  c.p.), atti sessuali con minorenne (art. 609-quater c.p.), corruzione di minorenne (art. 609quinquies c.p.), violenza sessuale di gruppo (art. 609-octies c.p.) e pornografia virtuale (art.  600-quater c.p.).   91 Si è espresso in tali termini anche il Giudice delle leggi. Cfr. C. cost., 15.12.2000, n. 583  (ord.). In dottrina v. N. Galantini, Artt. 13-14, 375.     426 Elvira Nadia La Rocca   mediatezza dei fatti, evitando così il pericolo che rimuova dalla memoria il ricordo di episodi traumatici 92, per altri l’intento legislativo sarebbe stato orientato nel  senso di prevenire il pericolo che la persona minorenne, data la sua labilità psichica, possa subire dei condizionamenti volti ad impedirne la deposizione ed attentare alla sua genuinità  93. Non è mancato chi ha sottolineato che il legislatore abbia  voluto, attraverso la previsione in parola, prevenire, per la persona coinvolta in  procedimenti penali per abuso sessuale, il trauma della rievocazione, in dibattimento, di episodi carichi di implicazioni psicologiche negative 94. È stato anche  sottolineato come non possa negarsi che la nuova disciplina sia pensata anche nella prospettiva di garantire all’indagato, per reati di tale gravità, di accedere quanto  prima possibile all’escussione diretta della vittima di abuso sessuale che rappresenta in genere la principale fonte d’accusa 95.   Alcune precisazioni, tuttavia, si rendono necessarie soprattutto a seguito delle  riforme introdotte con la legge n. 38/2009 e, poi, con il d.lgs. n. 212/2015: la formulazione normativa ha favorito l’accesso al contraddittorio anticipato del testimone minorenne anche non offeso, e dell’offeso maggiorenne. Il sistema è stato  originariamente caratterizzato dall’individuazione delle vittime attraverso il tipo  di fattispecie criminosa in cui sono state coinvolte e dall’aggravamento delle  cautele nel caso in cui gli offesi fossero minorenni. In tal caso hanno trovato e  trovano operatività, oltre che particolari modalità di audizione 96, anche l’art. 190bis, che pone una barriera alla ripetizione della deposizione con riguardo ai testimoni infrasedicenni di reati sessuali e dei reati di cui agli artt. 600-bis, 600-ter,  600-quater e 600-quinquies c.p. 97. In sostanza si è realizzato un doppio binario  che ha avuto dei punti di criticità nell’individuazione della vittima-testimone sulla  base del titolo di reato: mentre risultavano privilegiati i testimoni di delitti a sfondo sessuale o quelli di maltrattamento e persecuzione caratterizzati da una condotta abituale, le esigenze di tutela ben potevano riguardare una categoria certamente  più ampia di soggetti vulnerabili, che va oltre il riferimento al tipo di reato. D’altronde la vulnerabilità appare sganciata dal riferimento a categorie predefinite. Se  per un verso l’età può essere di per sé idonea a configurare la vulnerabilità, per  l’altro sono le circostanze del caso concreto a connotare le condizioni di particolare soggezione e debolezza della vittima 98.                               92 Così M. Boselli, Un nuovo caso di incidente probatorio, 72.  93 In tal senso M. Mastrogiovanni, Le nuove norme per l’assunzione anticipata della prova, 37.  94 In particolare v. G. Piziali, Reati contro la violenza sessuale, 199.   95 Così sempre G. Piziali, Reati contro la violenza sessuale, 199.  96 V. infra, 6.5.  97 Non risultano tutelati i testimoni di reati concernenti maltrattamenti in famiglia, atti per secutori, tratta di persone ed acquisto e alienazione di schiavi, anche nel caso in cui le vittime  di tali reati siano minori infrasedicenni.   98 V. sul punto F. Cassibba, La tutela dei testimoni vulnerabili, 313, che critica la mancata  estensione della previsione di cui all’art. 392 comma 1-bis, a taluni gravi delitti, anche esulanti     L’incidente probatorio 427   Gli indici di vulnerabilità possono trarsi, infatti, oltre che dall’età dell’offeso,  anche dalla condizione di soggezione e dipendenza dall’autore del reato, nonché  dalla scarsità di risorse economiche e di strumenti culturali, ovvero dalla posizione socio-economica complessiva della persona 99. Si tratta di un’interpretazione  conforme a quella della Corte di giustizia 100, alla quale ha in qualche modo aderito, seppure in casi sporadici, la giurisprudenza di legittimità 101 e che è stata fatta  propria dal legislatore nella formulazione dell’art. 90-quater, introduttivo di una  vera e propria definizione della “condizione di particolare vulnerabilità” nel codice di rito 102.   A sopire le problematiche ancorate al regime differenziato per l’accesso alla  procedura incidentale è intervenuta la recente modifica dell’art. 392 comma 1bis 103, al quale è stato aggiunto un ultimo periodo in base al quale «in ogni caso,  quando la persona offesa versa in condizioni di particolare vulnerabilità, il pubblico ministero, anche su richiesta della stessa, o la persona sottoposta alle indagini possono chiedere che si proceda con incidente probatorio all’assunzione della  sua testimonianza», a prescindere, quindi, dal reato per cui si procede.   Quel che conta evidenziare è che, ad ogni modo, un allentamento della tassatività nell’individuare i casi di vulnerabilità del testimone, per tutelarlo dagli effetti  negativi che potrebbe patire dalle audizioni dibattimentali, non ha la finalità di  preservare l’utilizzabilità della fonte di prova in maniera incondizionata: non potrebbe ritenersi equo il processo fondato in modo esclusivo o determinante sulle  dichiarazioni di chi non si è sottoposto alle domande dell’imputato 104. Le misure  di protezione processuale devono, invero, conciliarsi con i diritti della difesa e                               dalla sfera sessuale contro la persona minorenne. Analoghe indicazioni offre la direttiva n.  2011/36/UE sulla repressione del traffico degli esseri umani e sulla tutela delle relative vittime,  che demanda alla valutazione individuale delle autorità competenti la situazione della vittima  dichiarante.    99 Corte eur. dir. uomo, 9.6.2009, Opuz c. Turchia; Corte eur. dir. uomo, 11.1.2007, Salah  Sheekk c. Paesi Bassi; Corte eur. dir. uomo, 26.7.2005, Siliani c. Francia.    100 Cfr. Corte di giustizia, Grande Sez., 16.6.2005, Pupino.  101 Cfr. Cass., Sez. VI, 11.3.2008, M., CED, 2008/240321 che ha stabilito come, anche nei   procedimenti diversi da quelli a sfondo sessuale, sussistono ragioni di tutela delle vittime analoghe a quelle che hanno ispirato la disciplina contenuta nel comma 1-bis dell’art. 392.    102 Al nuovo art. 90-quater, rubricato “Condizione di particolare vulnerabilità” è stabilito  che «agli effetti delle disposizioni del presente codice, la condizione di particolare vulnerabilità  della persona offesa è desunta, oltre che dall’età e dallo stato di deficienza psichica, dal tipo di  reato, dalle modalità e circostanze del fatto per cui si procede. Per la valutazione delle condizioni si tiene conto se il fatto risulta commesso con violenza alla persona o odio razziale, se è  riconducibile ad ambiti di criminalità organizzata o di terrorismo, anche internazionale, o di  tratta degli esseri umani, se si caratterizza per finalità di discriminazione, e se la persona offesa  è affettivamente, psicologicamente o economicamente dipendente dall’autore del reato».    103 Apportata nell’art. 1 comma 1 lett. h d.lgs. 15.12.2015, n. 212.  104 V. Corte eur. dir. uomo, 2.7.2002, S.N. c. Svezia.      428 Elvira Nadia La Rocca   controbilanciare i sacrifici imposti a quest’ultima: quanto più ci si allontana dai  criteri rigorosamente fissati dall’art. 392 comma 1, per consentire eccezioni al  principio di formazione della prova nel contraddittorio dibattimentale, tanto più le  norme che tali eccezioni prevedono si pongono in aperto contrasto con i dettami  costituzionali.   4.6. La perizia complessa.  Una diversa fattispecie di accesso al congegno incidentale è enucleata nel   comma 2 dell’art. 392, che prevede il caso della perizia che «se fosse disposta nel  dibattimento, ne potrebbe determinare una sospensione superiore a sessanta giorni, ovvero che comporti l’esecuzione di accertamenti o prelievi su persona vivente  previsti dall’art. 224-bis». Tale ipotesi è ancorata a finalità squisitamente processuali, mirando a salvaguardare il principio della «concentrazione del dibattimento» 105. Mentre le condizioni previste dalla lett. g dell’art. 392 fanno riferimento ad una situazione di fatto, quella contemplata nel comma 2 della medesima  norma ha un rilievo prettamente processuale, essendo finalizzata a salvaguardare  il principio della concentrazione della fase dibattimentale 106. È evidente che in  quest’ultima ipotesi il legislatore si sia posto su un livello diverso rispetto ai normali casi di incidente, avendo attenzione per la concentrazione del dibattimento  che potrebbe risultare lesa dalla durata dell’attività peritale, superiore a sessanta  giorni. L’accertamento incidentale, in tal caso, ha requisiti meno rigorosi rispetto  a quelli stabiliti per le altre ipotesi.   La disposizione ha dato adito ad alcune critiche da parte della dottrina, basate  sull’assenza, nella legge delega, della previsione di un’ipotesi di incidente probatorio finalizzata a salvaguardare la ragionevole durata del dibattimento che, ad  ogni modo, dovrebbe essere al “centro del processo” 107.   La norma ha subìto un allargamento ad opera della legge 30.6.2009, n. 85, introduttiva di una regolamentazione espressa in materia di prelievi e accertamenti  coattivi sulla persona vivente nell’ambito della perizia e della consulenza tecnica 108. Anche in tale ultimo caso, la procedura è attivabile a richiesta di parte, nonostante il potere di intervento d’ufficio previsto dall’art. 224-bis, che sembra relegabile alla fase dell’udienza preliminare quando il procedimento è passato sotto  il controllo permanente del giudice.                               105 Sull’argomento, v. P.L. Vigna, Art. 392 c.p.p., 469.  106 Si pensi, ad esempio, alle perizie contabili nei casi di reati tributari. Sull’argomento, in   particolare, v. C. Morselli, L’incidente probatorio, 112; C. Taormina, Diritto processuale penale, 530.   107 V. in tal senso C. Taormina, Diritto processuale penale, 530.   108 Sull’argomento v. F. Casasole, Prelievi e accertamenti medici coattivi, 243; C. Conti,   Diritti fondamentali della persona, 993.      L’incidente probatorio 429   5. Figure affini.   Il contenuto dell’art. 392 non esaurisce l’intera disciplina delle ipotesi di incidente probatorio, cosicché è possibile ricostruire un quadro di insieme solo attraverso tale disposizione in rapporto ad altre norme. L’art. 70 comma 3, tratta l’ipotesi della necessità di disporre la perizia sulla capacità della persona sottoposta a  procedimento, essendovi ragione di ritenere che la stessa, a causa di infermità sopravvenuta, non sia in grado di parteciparvi adeguatamente. In tal caso la perizia è  ordinata dal giudice su domanda di parte e si svolge secondo le forme previste per  l’incidente probatorio. Tale fattispecie peritale è da ritenersi riconducibile al disposto dell’art. 392 in quanto consente un accertamento necessario ai fini dell’applicazione dell’ipotesi sospensiva di cui all’art. 71 e, pertanto, ricollegabile all’oggetto di prova di cui all’art. 187 comma 2; secondariamente, la perizia sulla capacità del soggetto coinvolto nel procedimento implica, comunque, l’acquisizione di  una prova non rinviabile, essendo indifferibile la necessità di sospendere il procedimento 109.   Altro caso di accertamento incidentale riconducibile all’incidente probatorio è  quello della perizia per la trascrizione delle intercettazioni di conversazioni o  comunicazioni, nonché dei flussi comunicativi a sistemi informatici o telematici.  L’art. 268 comma 7, prevede che «il giudice dispone la trascrizione integrale delle  registrazioni osservando le forme, i modi e le garanzie per l’espletamento della  perizia». Le trascrizioni, così raccolte, sono inserite nel fascicolo del dibattimento. Da ciò la scelta della perizia consente di ritenere applicabile la procedura incidentale e la sua disciplina ove le operazioni di intercettazione vengano svolte durante le indagini preliminari 110. L’estensione delle forme e dei modi della perizia  risponde all’esigenza di garantire la correttezza delle operazioni e l’attendibilità  dei risultati, assicurando alle parti una possibilità di controllo 111.   Si riconosce un’altra ipotesi di raccolta della prova secondo gli schemi previsti  dagli artt. 392 ss. nell’art. 117 disp. att., là dove si stabilisce che «le disposizioni  previste dall’art. 360 si applicano anche nei casi in cui l’accertamento tecnico  determina modificazioni delle cose, dei luoghi o delle persone tali da rendere  l’atto non ripetibile». La norma in parola enuclea una categoria di atti rinviabili  ma caratterizzati da irripetibilità; tali requisiti consentono di cogliere con immediatezza il rapporto esistente con l’incidente probatorio. L’accertamento è irripetibile anche quando, per le modalità di espletamento, una volta eseguito, modifica                               109 Al riguardo v. M.G. Aimonetto, L’incapacità dell’imputato, 125; M. Bargis, Le dichiarazioni di persone imputate in un procedimento connesso, 348. In proposito, va rammentato  che ad opera di un intervento della Corte costituzionale, la possibilità di sospendere il procedimento è stata riconosciuta anche riguardo agli imputati per i quali l’infermità sia preesistente  al fatto-reato. Cfr. C. cost., 20.7.1992, n. 340.    110 Così A. Dalia, M. Ferraioli, Manuale di diritto processuale penale, 616.  111 V. in proposito A. Diddi, In tema di trascrizioni di intercettazioni, 317.     430 Elvira Nadia La Rocca   l’oggetto: nell’ambito delle norme di coordinamento del codice di procedura penale, l’art. 223, in tema di analisi di campioni ematici, si occupa di operazioni  non ripetibili e sembra delineare un «cripto-incidente probatorio» 112 peritale. A  ben vedere, si tratta di una disciplina che tende ad apprestare una serie di garanzie  nell’espletamento degli accertamenti che possono sfociare nell’acquisizione della  notitia criminis e «assegna un corrispondente regime di utilizzazione processuale  ad atti che, non di rado, presentano il carattere dell’irripetibilità» 113.   Da ultimo, con l’introduzione delle c.d. “indagini difensive”, operata con la  legge 7.12.2000, n. 397, si è ampliato l’ambito di operatività dello strumento incidentale, che è ammesso anche per il difensore che esercita le facoltà di cui all’art.  391-bis comma 11. La norma stabilisce che il difensore può raccogliere, sia in  forma scritta che orale, dichiarazioni da parte delle persone informate sui fatti per  cui si procede. In caso di rifiuto di rispondere opposto da queste ultime, il difensore può chiedere che si proceda con incidente probatorio all’assunzione della  testimonianza o all’esame della persona che abbia esercitato la facoltà di non  rispondere, anche fuori dalle ipotesi limitative previste dall’art. 392 comma 1.  Tale ulteriore ipotesi, se da un lato amplia il campo della procedura incidentale,  dall’altro pone delle limitazioni che ne mutano i presupposti concettuali e giuridici. Rispetto al modello generale, in questo caso l’incidente probatorio risponde a  finalità peculiari e diverse da quelle tipiche dell’istituto in questione: non si tratta  di anticipare la raccolta di una prova che potrebbe disperdersi, ma si vuole realizzare un atto che potrebbe non aver luogo data l’assenza di poteri coercitivi in capo  difensore. Superato il limite posto ab origine dall’art. 392 comma 1, l’incidente  probatorio può essere chiesto, nell’ipotesi de qua, solo nel caso di assunzione di  testimonianza o esame di persona che si avvalga della facoltà di non rispondere, e  in alternativa all’audizione che il pubblico ministero dispone su richiesta del difensore quando le persone, in grado di riferire circostanze utili all’attività investigativa, esercitino la medesima facoltà.   Per quel che concerne la valutazione del giudice, ci si chiede se lo stesso debba  limitarsi a valutare la rilevanza della prova, tenendo conto dell’imputazione, per  quanto provvisoria, o se debba rilevare l’utilità dell’assunzione della prova ai fini  difensivi. Le recenti pronunce della Corte di legittimità, premettendo che l’instaurazione dell’incidente in tal caso non è un atto dovuto, sono orientate a valorizzare il dato dell’utilità 114. Ma un sindacato che guardi a tale requisito, da ponderare ex ante rispetto allo svolgimento dell’atto, finisce anche per essere realizzato da un punto di vista diverso da quello difensivo, suscettibile di sminuire la  finalità di offrire alle parti le medesime facoltà in condizioni di parità. Le argo                             112 V. C. Morselli, L’incidente probatorio, 112.  113 In questi termini G. Ubertis, L’utilizzazione dibattimentale di prelievi, 428 ss.  114 V. Cass., Sez. III, 14.12.2011, S., CED, 2011/251645; Cass., Sez. III, 9.4.2002, Monda dori, CED, 2002/221973. Sul tema v. di recente L. Parlato, Il diritto al silenzio del potenziale  testimone, 871.     L’incidente probatorio 431   mentazioni del richiedente sull’utilità della prova, implicano una anticipata conoscenza. Si ricostruisce, in tal modo, un incidente probatorio sui generis che della  disciplina ordinaria conserva solo il nomen iuris e la meccanica.   6. Caratteri procedurali. La domanda di parte e le decisioni del giudice.   L’avvio della complessa procedura incidentale prende le mosse da una richiesta presentata, all’organo giurisdizionale competente, dal pubblico ministero o  dalla persona sottoposta alle indagini 115. La persona offesa non può rivolgersi  direttamente al giudice, ma ha la facoltà di sollecitare il pubblico ministero affinché promuova l’incidente probatorio. Diversamente, nella fase dell’udienza  preliminare, la persona offesa costituita parte civile è legittimata alla richiesta di  assunzione anticipata della prova, come voluto dalla Corte costituzionale con la  già richiamata sentenza n. 77 del 1994. L’intervento del Giudice delle leggi si è  innestato sulla struttura incidentale delineata dal legislatore, introducendo una  possibilità del tutto nuova: la collocazione dell’incidente probatorio nell’udienza  preliminare 116 che comporta l’intervento fattivo di tutte le parti presenti, compresa la parte civile. Il pericolo della perdita irrimediabile della prova può imporne  l’assunzione anticipata anche qualora la suddetta esigenza si presenti tra la conclusione delle indagini e l’inizio dell’udienza preliminare, poiché non potrebbe  non essere assicurata alle parti, anche in tale fase, la facoltà di richiedere  l’assunzione della prova nel contraddittorio anticipato 117. È prevista, poi, la possibilità di bilanciare l’interesse alla non dispersione dei mezzi di prova con quello  alla concentrazione dei tempi del procedimento attraverso una richiesta di proroga dei termini delle indagini ai fini della esecuzione dell’incidente probatorio  (art. 393 comma 4). L’istanza in tal senso può essere avanzata sia dal pubblico  ministero che dalla persona sottoposta alle indagini e condizione per il suo accoglimento è l’impossibilità di formulare la richiesta anticipatamente. Il giudice de                             115 L’istanza tesa ad attivare il meccanismo de quo, pur non dovendo essere eccessivamente  dettagliata ma neanche troppo generica, deve avere un contenuto di specificità, allo scopo di  dare al giudicante, che conosce gli atti procedimentali, la possibilità di decidere cognita causa  e, allo stesso tempo, di porre l’antagonista in condizioni di esercitare un contraddittorio reale.  Sul tema v. A. Cristiani, Vademecum del difensore, 89; G. Di Chiara, Il contraddittorio nei riti  camerali, 241; G. Esposito Contributo allo studio dell’incidente probatorio, 86; E. Ledonne,  L’incidente probatorio, 494; P.L. Vigna, Art. 392, 475.   116 V. infra, 6.1.  117 V. in tal senso C. cost., 4.5.2009, n. 146 (ord.) e C. cost., 30.6.2003, n. 249 (ord.). Di re cente v. Cass., Sez. V, 17.8.2014, P., CED, 2014/260471, che ha stabilito come «l’incidente  probatorio può essere richiesto anche dopo la scadenza del termine di durata delle indagini preliminari e prima dell’instaurazione dell’udienza preliminare solo se finalizzato all’acquisizione  di una prova per cui sussista il concreto pericolo di dispersione, come definito dalle lettere a),  b), e), f) e g) dell’art. 392 c.p.p.».      432 Elvira Nadia La Rocca   cide con un decreto motivato inoppugnabile, che non può ritenersi disgiunto dal  provvedimento che ammette l’incidente probatorio, data l’unitarietà della valutazione 118. Trattandosi di proroga eccezionale, la cui durata è commisurata al tempo  indispensabile per l’assunzione della prova, può ritenersi che la stessa sia finalizzata esclusivamente al compimento dell’atto in incidente probatorio e non, qualora siano scaduti i termini ordinari delle indagini, a compiere ulteriore attività investigativa.   La necessità di una richiesta di parte è espressione del principio generale di disponibilità della prova in capo alle parti, che hanno l’onere di chiederne l’assunzione per dimostrare la fondatezza dei propri assunti.   L’incidente probatorio introduce una fase a contraddittorio pieno che presuppone la partecipazione dei vari soggetti interessati all’acquisizione della prova e  che, pertanto, devono essere raggiunti dalla notificazione della richiesta del procedimento incidentale ex art. 395: l’inoltro della richiesta e l’atto di notifica si  configurano come atti preliminari al fine di assicurare le garanzie del contraddittorio. L’attuazione del contraddittorio, infatti, avviene fin dal momento iniziale  della procedura, attraverso la possibilità per la parte non richiedente di interloquire sull’ammissibilità e la fondatezza della stessa (art. 396), avvalendosi di  apposite «deduzioni»: l’art. 396 stabilisce il termine di due giorni dalla notificazione della richiesta. Si tratta di un potere di interloquire contraddistinto dal carattere dell’eventualità e della rapidità, cui è improntato l’istituto stesso. Le «deduzioni» possono essere accompagnate dal deposito di cose, dalla produzione di documenti, dall’indicazione di altri fatti che debbano costituire oggetto di prova e,  infine, dall’indicazione di ulteriori soggetti interessati a norma dell’art. 393 comma 1, lett. b. Tale possibilità ha una portata fondamentale, poiché attraverso il  contributo anche della parte non richiedente viene definito quello che sarà effettivamente il thema probandum, sia sotto il profilo oggettivo che soggettivo 119. Correlativamente, l’art. 398 stabilisce che la decisione del giudice non può essere  adottata prima della scadenza del limite massimo per la presentazione delle deduzioni, dovendosi offrire la possibilità alla controparte di interloquire.   La decisione del giudice ha ad oggetto l’ammissibilità e la fondatezza della richiesta di incidente probatorio, tenendo conto, al contempo, delle disposizioni generali che regolano l’ammissibilità delle prove, in quanto compatibili con la disciplina della procedura incidentale: dovranno essere escluse le prove vietate dalla  legge ex art. 190 e, altresì, quelle non rientranti nell’elenco tassativo dei mezzi di  prova per i quali l’incidente è proponibile. Il giudice decide con ordinanza motivata, non impugnabile in quanto «non decisoria, ma strumentale all’acquisizione                               118 V. per tale osservazione, S. Sau, L’incidente probatorio, 216.   119 Così, G. Di Chiara, Il contraddittorio nei riti camerali, 241; P. Di Geronimo, L’inci dente probatorio, 111; V. Garofoli, L’introduzione della prova testimoniale, 52; A. Macchia,  Contributi allo studio del nuovo codice, 32; C. Morselli, L’incidente probatorio, 210; S. Sau,  L’incidente probatorio, 85.     L’incidente probatorio 433   di elementi probatori» 120. La mancata previsione di un rimedio avverso i provvedimenti che intervengono nella fase incidentale è da sempre stigmatizzata in dottrina, alla luce delle conseguenze che l’inammissibilità ed il rigetto della domanda  determinano in ordine all’assunzione di un atto non rinviabile 121: si pensi agli effetti irreparabili per la perdita di elementi essenziali all’accertamento della verità  e il pregiudizio per il diritto di difesa. Proprio per tali ragioni non sarebbe inopportuno introdurre un mezzo di impugnazione del provvedimento di rigetto, rapido e versatile, in conformità alla natura ed alle peculiarità dell’istituto 122.   6.1. Discovery anticipata e fisionomia del diritto al confronto.  Il provvedimento con il quale il giudice ammette l’incidente probatorio rappre senta il punto di avvio di una serie di adempimenti finalizzati ad assicurare non  solo la partecipazione delle parti interessate alla procedura acquisitiva della prova, ma altresì a garantire che la partecipazione stessa sia consapevole. Il giudice  provvede, invero, a notificare l’avviso della data d’udienza, almeno due giorni  prima della data di quest’ultima, avvertendo le parti che, in caso di esame, hanno  la facoltà, sempre nei due giorni antecedenti l’udienza, di prendere visione delle  dichiarazioni rese in precedenza dalla persona da esaminare. La possibilità di discovery, parziale e limitata, rappresenta una conquista successiva all’introduzione  del congegno incidentale. Prima della riforma del 1997 non era accordata alcuna  possibilità, alla parte privata, di avere contezza del materiale acquisito dalla parte  pubblica durante l’attività investigativa 123. Sin da subito non si mancò di notare  quanto limitati si mostrassero, rispetto alla ben più solida piattaforma dell’accusa,  gli orizzonti cognitivi della difesa, tanto per l’esiguità del materiale conoscibile,  quanto – e soprattutto – per la palese inadeguatezza dei tempi di disponibilità del                             120 Cfr. Cass., Sez. I, 28.4.2014, Liuzzi, CED, 2014/260590; Cass., Sez. VI, 14.12.2004,   Boccuti, CED, 2004/230818; nonché, Cass., Sez. II, 13.11.2003, Manzi, CED, 2003/227086;  Cass., Sez. II, 30.11.2000, p.m. in proc. D’Amiano, CED, 2000/218480; Cass., Sez. I, 28.4.1994,  Tasselli, CED, 1994/197873. La giurisprudenza di legittimità è ferma nel sostenere l’inoppugnabilità della decisione di inammissibilità o rigetto della richiesta d’incidente probatorio,  facendo perno sul principio di tassatività delle impugnazioni ex art. 568, per il quale non è consentito alcun gravame laddove non sia espressamente previsto dalla legge. V., in particolare,  Cass., Sez. III, 9.4.2002, Mondadori, in Cass. pen., 2003, 162.    121 Così M. Maddalena, L’incidente probatorio, 113; G. Paolozzi, L’incidente probatorio, 10.    122 In tale prospettiva v. S. Sau, L’incidente probatorio, 246.   123 Già nel 1991 un intervento interpretativo della Corte costituzionale era stato finalizzato   a tutelare il diritto al contraddittorio della parte privata. Si era ritenuto, allora, bastevole che il  pubblico ministero ponesse le dichiarazioni nella disponibilità delle parti private nel corso  dell’udienza camerale o, quanto meno, all’inizio della stessa, e cioè nell’imminenza  dell’assunzione della prova dichiarativa. Cfr. C. cost. 11.2.1991, n. 74. Cfr. M. Scagliola, Il  diritto alle contestazioni, 2409.     434 Elvira Nadia La Rocca   lo stesso 124. L’intervento novellistico del 1997 ha consentito un’apertura agli spazi del contraddittorio senza, tuttavia, riuscire nell’intento di garantire una effettiva  parità tra le parti in sede di acquisizione della prova.   Dalla lettura delle disposizioni codicistiche emerge che, in via ordinaria, nei  due giorni precedenti l’udienza, le parti private hanno facoltà di prendere cognizione ed estrarre copia delle (sole) dichiarazioni già rese dalla persona da esaminare (art. 398 comma 3) 125. La cognizione limitata e ristretta a quanto dichiarato  dal potenziale testimone consentirà, come è intuibile, un esercizio monco del diritto al confronto da parte dell’indagato a fronte di una piena consapevolezza del  quadro probatorio in capo al pubblico ministero   Solo in prospettiva eccezionale, il combinato disposto dei commi 2-bis dell’art. 393 e 3-bis dell’art. 398, impone un obbligo di integrale discovery del materiale investigativo, quando si procede per quei delitti tassativamente elencati nel  comma 1-bis dell’art. 392. In tali casi, invero, sussiste un primo obbligo, per il  pubblico ministero, di allegare alla richiesta di incidente probatorio tutti gli atti  di indagine, obbligo accompagnato dal conseguente diritto delle parti di prenderne  visione ed estrarne copia. La totale discovery, qui imposta dal legislatore, ha lo  scopo sia di rendere esaustivo il compimento dell’atto che sarà poi utilizzabile  come prova ex art. 190-bis, sia di facilitare l’uscita del testimone vulnerabile dal  processo. Si tratta di un accessorio dei casi tassativamente previsti dal comma 1bis dell’art. 392 126. Ci si chiede se il suddetto obbligo di deposito, da parte del  pubblico ministero, di tutti gli atti trovi operatività anche quando la richiesta di  incidente probatorio provenga dalla persona sottoposta alle indagini. Se da un lato  la lettera della norma 127 sembrerebbe restringere il campo al solo caso in cui sia  l’organo d’accusa ad avanzare la richiesta 128, è preferibile – perché ragionevole –  che la regola operi indipendentemente dal soggetto richiedente 129, tenendo conto,                               124 V. G. Di Chiara, Incidente probatorio, 550 ss.; Id., Il contraddittorio nei riti camerali,  252.    125 La disponibilità, per le parti private, nei due giorni antecedenti l’udienza, delle dichiarazioni rese dalla persona che dovrà essere esaminata è frutto dell’intervento novellistico ex art. 4  legge n. 267/1997.    126 La Cassazione ha chiarito che qualora si estenda l’istituto a casi non tassativamente previsti dalla legge, all’ammissione dell’incidente probatorio non consegue l’obbligo di discovery  totale ristretta alle ipotesi cui al comma 1-bis dell’art. 392. Cfr. Cass., Sez. VI, 11.3.2008,  Messina, CED, 2008/240321.    127 Secondo la quale «con la richiesta di incidente probatorio di cui all’art. 392, comma 1bis, il p.m. deposita tutti gli atti di indagine compiuti» (art. 393).    128 Cfr. sul punto L. Camaldo, La testimonianza di minori nel processo penale, 185.   129 Se così non fosse, si darebbe vita ad un doppio regime nel corso dell’incidente stesso,   con dubbi sulla legittimità costituzionale di una previsione in tal senso; M. Mastrogiovanni, Le  nuove norme per l’assunzione anticipata della prova, 63; L. Iafisco, sub art. 13, 129. La pensano in senso contrario M. Bargis, sub art. 13, 498; P.L. Vigna, Art. 392, 491, secondo i quali,  partendo dal dato letterale della norma, la disposizione si applica solo quando l’istanza venga     L’incidente probatorio 435   al fine di evitare strumentalizzazioni, della necessità che i tempi della discovery  siano posticipati al momento della dichiarazione di ammissibilità dell’incidente  probatorio 130.   Al di là di tale circoscritta ipotesi di ostensione totale, un ripristino della parità  negli orizzonti cognitivi, per il leale svolgimento del contraddittorio, si realizza  nel caso in cui l’incidente probatorio si celebri nel corso dell’udienza preliminare. È fisiologico che, essendo intervenuto il deposito degli atti di indagine contestualmente all’esercizio dell’azione penale, in tale ipotesi il diritto al confronto  possa essere esercitato sulla scorta delle medesime conoscenze in capo a ciascun  protagonista del meccanismo incidentale. Anche qualora l’incidente si innesti in  un procedimento che ha visto l’adozione di una misura cautelare, la discovery può  sicuramente dirsi più ampia rispetto all’ordinario regime, seppure circoscritta ai  soli atti posti a sostegno della cautela insieme a quelli favorevoli e a quelli sopravvenuti, accessibili nel caso di istanza di riesame ex art. 309. L’accesso agli  atti nell’incidente de libertate consente un ampliamento della piattaforma cognitiva della difesa, «propiziando a vantaggio di questa ben più solide consapevolezze  sulla scena dell’eventuale assunzione anticipata della prova» 131. Allo stesso tempo è bene sottolineare che il materiale posto a sostegno della cautela può non coincidere con l’intero compendio investigativo in possesso dell’accusa: le indagini in  corso possono sempre arricchire, nelle more della celebrazione dell’udienza camerale, il patrimonio cognitivo del pubblico ministero non reso noto, in parte qua, alla  difesa.   Lo stato attuale della legislatura e della prassi consente, allora, di delineare  – escluse le ipotesi appena descritte – un contraddittorio imperfetto con inevitabili ripercussioni sul diritto al confronto della parte privata. Se si pensa che i casi  di incidente probatorio svincolati dal requisito della non rinviabilità possono essere ricondotti alle determinazioni del pubblico ministero, come nel caso delle dichiarazioni erga alios, è latente la forte limitazione ancorata all’accesso, da parte  della difesa, alle sole dichiarazioni rese dalla persona da esaminare. Il principio  del contraddittorio nella formazione della prova, quale regola fondamentale e me                             proposta dal pubblico ministero: lo si desumerebbe dall’espressione «con la richiesta di incidente probatorio il pubblico ministero deposita tutti gli atti di indagine compiuti di cui all’art.  393, 2° comma bis, c.p.p.». In tale ultimo senso, G. Ambrosini, Le nuove norme sulla violenza  sessuale, 89, e S. Sau, L’incidente probatorio, 224.   130 Detto altrimenti, basterebbe una sola mera richiesta da parte della difesa a provocare il  deposito da parte del pubblico ministero di tutti gli atti di indagine, con conseguenze paradossali  sulle indagini coperte da segreto. Resta comunque da evidenziare che l’inosservanza da parte  del pubblico ministero dell’obbligo di deposito degli atti di indagine previsto dall’art. 393, comma 2-bis, ove ne sia derivata la mancata conoscenza degli atti da parte dell’indagato, integra una  nullità a regime intermedio ai sensi degli artt. 178 comma 1 lett. c e 180, soggetta al regime di  deducibilità e di sanatoria previsto dagli artt. 182 e 183 (Cass., Sez. III, 10.12.2013, D.S., CED,  2013/258855).    131 Così G. Di Chiara, Incidente probatorio, 551.     436 Elvira Nadia La Rocca   todo del processo, dovrebbe condurre alla previsione, in ogni caso, del deposito  integrale degli atti di indagine computi dal pubblico ministero sino alla richiesta  di assunzione della prova con incidente probatorio. La necessità dell’indagato di  accedere all’udienza camerale con il medesimo bagaglio conoscitivo della “controparte” è finalizzata a rendere concrete quelle condizioni di parità, costituzionalmente rilevanti, insuscettibili di essere derogate da disposizioni di rango ordinario che, nella misura in cui restringono la consapevolezza della difesa alle sole  dichiarazioni rese dalla persona da esaminare, affievoliscono il diritto al confronto  legittimando un contraddittorio imperfetto.   6.2. Il differimento dell’incidente probatorio.  L’incidente probatorio che si innesta nel corso delle indagini preliminari può   potenzialmente dar luogo ad interferenze sullo svolgersi della fase investigativa:  la discovery, pur parziale, che comunque la procedura incidentale comporta è idonea ad arrecare pregiudizio allo svolgimento di singoli atti di indagine, senza sottacere che la richiesta di incidente probatorio avanzata dalla difesa potrebbe avere  il precipuo fine di «forzare la segretezza tipica della fase» 132 investigativa. Ad  ogni modo, a fronte di qualsiasi tipologia di pregiudizio per gli atti di indagine, il  pubblico ministero può chiedere al giudice che disponga il differimento dell’incidente probatorio richiesto dall’indagato (art. 397) indicando l’oggetto e le cause  dell’asserito pregiudizio nonché il termine del differimento richiesto; il giudice,  nell’accogliere – sussistendone i presupposti – la richiesta di differimento, fisserà  quindi l’udienza per la celebrazione dell’incidente «non oltre il termine strettamente necessario» al compimento dell’atto investigativo che si assume pregiudicato. Il meccanismo del differimento è ammesso solo in senso unidirezionale  stante l’interesse ad esso sotteso: il pregiudizio per singoli atti di indagine può  sussistere in capo all’accusa, non essendovi alcuna preclusione rispetto alla facoltà della difesa di svolgere investigazioni difensive. Ad ogni buon conto il ricorso  allo stesso non è senza limiti: il pubblico ministero, invero, non può evocare un  generico danno per l’indagine preliminare, ma deve specificamente indicare il  singolo atto la cui esecuzione verrebbe compromessa dall’espletamento dell’incidente, nonché il termine del differimento, la cui ragionevolezza può avere un notevole peso ai fini dell’accoglimento della domanda 133. La rapidità dei tempi prevista dall’art. 397 induce a pensare che il legislatore abbia optato per una reale  necessità di differimento, da un lato prevenendo l’uso strumentale dell’incidente  probatorio e, dall’altro, tutelando il diritto alla prova dell’indagato. L’accesso al                               132 Così G. Di Chiara, Incidente probatorio, 552; in senso analogo A. Macchia, L’incidente   probatorio, 1064. Si tratta di un’ipotesi che già in fase di elaborazione del codice di procedura  penale, era individuata come «incidente grimaldello». Cfr. V. Grevi, Funzioni di garanzia e  funzioni di controllo, 40.   133 Così G. Paolozzi, L’incidente probatorio, 10.      L’incidente probatorio 437   differimento è, infatti, precluso quando «pregiudicherebbe l’assunzione della prova»; sicché il diritto alla prova spettante alla persona sottoposta alle indagini prevale, in ultima analisi, sulla tutela delle specifiche esigenze investigative del pubblico ministero, in una prospettiva coerente con le funzioni complessive dell’istituto e con la tempestività che è sottesa, d’altronde, ad ogni acquisizione di prova  attraverso il congegno anticipatorio.   Dal punto di vista procedurale spetta al pubblico ministero depositare, nella  cancelleria del giudice ed entro due giorni dalla notifica della richiesta di incidente probatorio, la richiesta di differimento corredata delle specifiche indicazioni  circa i presupposti per potervi procedere. Il giudice può, valutata l’eventuale istanza  di differimento, dichiararla inammissibile, rigettarla o accoglierla. Anche l’ordinanza che decide sul differimento 134 è inoppugnabile, vigendo il principio di tassatività delle impugnazioni. Poiché il differimento determina comunque una compressione del diritto dell’indagato, il giudice potrà anche ridurre i tempi richiesti  dal pubblico ministero, ovvero accogliere la richiesta per uno o più mezzi di prova, disattendendola per altri 135.   6.3. L’udienza camerale e il rinvio alle “forme del dibattimento”.  Una volta dichiarata ammissibile la richiesta d’incidente, le prove vengono as sunte in un’udienza che si svolge in camera di consiglio con la partecipazione  necessaria del pubblico ministero e dei difensori delle persone sottoposte alle indagini, interessate ai fatti oggetto di prova; inoltre, ha facoltà di parteciparvi il difensore della persona offesa. Dalla partecipazione all’udienza occorre distinguere  l’assistenza, con la quale si indica la presenza dell’indagato e della persona offesa: al riguardo l’art. 401 comma 3, opera una distinzione netta in base al tipo di  prova da assumere, attribuendo il diritto di assistere all’udienza solo se si deve assumere una prova dichiarativa. In tutti gli altri casi, l’indagato e la persona offesa 136 possono presenziare solo se previamente autorizzati dal giudice 137. La disamina relativa alla struttura dei mezzi di prova «sottratti al libero accesso porta a  concludere come la forma di presenza personale implicata nell’art. 401, comma 3,                               134 L’ordinanza di inammissibilità o rigetto del differimento è comunicata immediatamente  al solo pubblico ministero e rimane distinta dall’ordinanza che decide sulla richiesta di incidente probatorio. La discovery sulla richiesta di differimento pregiudicherebbe la segretezza delle  indagini che, invece, si mira a preservare. V. S. Sau, L’incidente probatorio, 233. Sul differimento non può instaurarsi alcuna forma di contraddittorio. Cfr., sul punto, G. Paolozzi,  L’incidente probatorio, 10.    135 In tal caso emetterà due provvedimenti: uno a norma dell’art. 397 commi 4 e 5; l’altro a  norma dell’art. 398.   136 Il difensore dell’offeso ha la facoltà di sollecitare il giudice affinché rivolga domande in  sede di esame. Si verifica una sorta di recupero in chiave anticipatoria di poteri che potranno  spettare all’offeso che sia anche danneggiato e si costituisca, poi, parte civile.   137 V. in argomento D. Negri, L’imputato presente al processo, 240.      438 Elvira Nadia La Rocca   sia quella suscettibile di evolversi in partecipazione attiva dell’imputato; quando  tale passaggio è ravvisabile già in potenza, evocato dal metodo di elaborazione  istruttoria, spetta il diritto d’assistervi senza condizioni; altrimenti occorre il vaglio preliminare del giudice circa la concreta capacità individuale d’incidere sulla  materia in via di formazione» 138. La differenziazione, che implica un’eccessiva  divaricazione tra incidente e dibattimento, è ispirata ad esigenze di semplificazione fondate sulla necessità di far rispettare l’oralità e il metodo dialettico in una  sede diversa rispetto a quella fisiologica del dibattimento solo qualora ciò appaia  funzionale alla stessa struttura dell’atto da assumere 139. Ciò, tuttavia, incide su  posizioni soggettive dichiarate costituzionalmente inviolabili 140 e non può non  destare sospetti d’illegittimità un meccanismo che rimetta comunque al giudice il  potere di estromettere l’imputato dall’udienza volta a precostituire prove direttamente utilizzabili in dibattimento. La valutazione sull’utilità della presenza all’udienza, non è qui rimessa alla valutazione (anche strategica) dell’imputato, ma  soggiace al sindacato del giudice che, dopo aver valutato le allegazioni presentate  ad onere del richiedente, potrà decidere per la sua partecipazione o meno. In realtà  «nessuno, nemmeno il protagonista diretto della vicenda giudiziaria è […] in grado di prevedere se l’operazione istruttoria solleciterà una reazione personale, e  quale ne potrà essere eventualmente la natura, prima di avere assistito alla dinamica acquisitiva della medesima» 141. Proprio per tali ragioni, elementari nella logica del processo di parti, la presenza dell’imputato non dovrebbe subire quei condizionamenti che sono suscettibili di ostacolare, di fatto, le prerogative difensive.   La limitazione suddetta non opera nel momento in cui la procedura incidentale  si svolga in udienza preliminare: in questo caso ci si trova in una fase che contempla la più ampia facoltà di partecipazione all’udienza da parte del soggetto  ormai divenuto imputato e che ha, non più una facoltà, ma il diritto a parteciparvi.   Le prove sono assunte, secondo il dettato legislativo (art. 401) nelle forme  stabilite per il dibattimento. La dialettica processuale non può che risultare di  spessore inferiore rispetto a quella dibattimentale 142, per evidenti limiti connaturati alla specialità della sede in cui ha luogo l’assunzione “anticipata” della prova.  Se, per un verso, l’incidente probatorio si svolge in un momento in cui la fase in                             138 Così D. Negri, L’imputato presente al processo, 244; in precedenza G. Chiariello, Incidente probatorio e limiti all’intervento, 1865.    139 Cfr., in tal senso, Cass., Sez. I, 26.6.1999, Gusinu, in Guida dir., 1999, fasc. 47, 86.   140 V. G. Di Chiara, Il contraddittorio nei riti camerali, 245. V., più di recente, D. Negri,   L’imputato presente al processo, 242, il quale afferma che «l’art. 401, comma 3, individua una  duplice fenomenologia probatoria chiusa al controllo dell’imputato se non appositamente autorizzato, dalle cui caratteristiche è possibile evincere il significato annesso alla presenza».   141 Così, condivisibilmente, D. Negri, L’imputato presente al processo, 247, che, per di più,  specifica come tale risvolto sia fenomeno comune per definizione a tutte le prove costituende,  senza che sia lecito introdurre distinzioni di sorta entro la categoria.    142 In senso critico rispetto al rinvio alle forme del dibattimento v. G. Di Chiara, Il contraddittorio nei riti camerali, 246; S. Lorusso, I molteplici volti del contraddittorio, 357.      L’incidente probatorio 439   vestigativa può essere in fieri, e ciò costringe le parti a confrontarsi sulla base di  una mera ipotesi di imputazione, per l’altro il diverso bagaglio conoscitivo con il  quale i due contraddittori si accingono ad affrontare l’assunzione della prova,  consente di ritenere assai limitato il rinvio alle forme dibattimentali.   Sono comunque, seppure con differente efficacia, applicabili gli artt. 496-499  e, per l’acquisizione della prova dichiarativa, è operativo il metodo dell’esame  incrociato 143. Salvo che si tratti di incidente probatorio disposto con le modalità  previste dall’art. 398 comma 5-bis, l’esame è condotto in prima battuta dall’autore  della richiesta che non può porre domande suggestive né suggerire alcuna risposta  al dichiarante. La giurisprudenza si è mostrata sensibile, in alcune occasioni, al  riconoscimento di eventuali patologie derivanti dalla violazione delle regole per  l’assunzione della prova dichiarativa, incidenti sull’effettività del diritto al contraddittorio. L’irrituale compressione, ad opera del giudice, dei tempi di svolgimento dell’esame e del controesame sulla testimonianza assunta in sede di incidente probatorio può integrare una nullità relativa, determinando l’indebita limitazione del contraddittorio e la violazione del diritto di difesa 144.   Valgono le regole previste dagli artt. 500 145 e 503, con possibilità di utilizzare  in sede incidentale, ai fini contestativi, le precedenti dichiarazioni rese dal soggetto sottoposto ad esame al pubblico ministero 146. Il deposito dei verbali ai sensi  dell’art. 398 comma 3, consente di intentare le contestazioni e, di conseguenza,  opera il divieto di immettere nel fascicolo dibattimentale le dichiarazioni unilateralmente raccolte dal pubblico ministero Queste ultime, invero, non possono transitare nel fascicolo della cognizione neanche attraverso l’incidente probatorio 147 e  la loro utilizzazione è consentita solo per la valutazione della credibilità del teste  che, ad ogni modo, nella futura sede dibattimentale potrebbe basarsi solo ed  esclusivamente su materiale cartolare e con metodologia decisamente diversa rispetto all’ordinaria valutazione della prova testimoniale.   Non è ammesso – stante l’art. 401 comma 6 – estendere l’assunzione della  prova a fatti concernenti persone diverse da quelle i cui difensori partecipino  all’udienza; «in ogni caso» è, poi, fissato il divieto di verbalizzare dichiarazioni                               143 Così G. Di Chiara, Il contraddittorio nei riti camerali, 262; G. Esposito Contributo allo  studio dell’incidente probatorio, 126; G. Paolozzi, L’incidente probatorio, 11.    144 Cfr. Cass., Sez. III, 9.1.2009, O., CED, 2009/243094.   145 Quando la ritrattazione del testimone avviene nel corso dell’incidente probatorio, le dichia razioni rese nella fase delle indagini preliminari possono essere utilizzate, ai sensi dell’art. 500  comma 4, ove il giudice ritenga che il soggetto esaminato sia stato sottoposto a violenza, minaccia, offerta di denaro o di altra utilità: Cass., Sez. I, 12.6.2013, Cyrbia, CED, 2013/259161.   146 Proprio a tal fine il legislatore con la legge n. 267/1997 ha introdotto l’obbligo per il  pubblico ministero di rendere disponibili alle parti gli atti delle indagini preliminari contenenti  le dichiarazioni già rese al pubblico ministero o alla polizia giudiziaria dal testimone,  dall’indagato e dalle persone di cui all’art. 210. Sul tema v. già G. Tranchina, Le attività del  pubblico ministero, 160.   147 V. M. Bargis, Incidente probatorio, 359.      440 Elvira Nadia La Rocca   concernenti soggetti estranei. L’art. 402 – cui allude, invero, la riserva formulata  dall’incipit dell’art. 401 comma 6 – consente, tuttavia, a richiesta di parte, una  manovra estensiva dell’incidente allo scopo di scongiurare una deleteria dispersione di materiale conoscitivo meritevole di essere acquisito: in tal caso il giudice,  accertata la sussistenza dei presupposti, ordinerà l’integrazione del contraddittorio, disponendo le necessarie notifiche e rinviando l’udienza per il tempo strettamente necessario e, comunque, per non oltre tre giorni 148.   Il potere del giudice di disporre l’integrazione del contraddittorio a persone  diverse da quelle originariamente interessate all’assunzione della prova è finalizzato a garantire che il soddisfacimento delle esigenze di acquisizione probatoria  avvenga comunque nel rispetto dei diritti di difesa dei soggetti interessanti ex novo e non ab origine all’oggetto della prova, pena l’inutilizzabilità nei confronti  delle prove assunte nell’udienza de qua 149. D’altronde, al giudice delle indagini  preliminari spettano i medesimi poteri di garanzia e di controllo attribuiti al giudice dibattimentale nell’espletamento della corrispondente attività di acquisizione  delle prove, fermo restando che, data la natura di eccezionale anticipazione del  dibattimento, propria dell’incidente, è privo dei poteri di iniziativa probatoria e  dotato dei soli poteri di direzione dell’udienza. Il giudice ha la funzione, tipicamente giurisdizionale, di garante della legalità e del contraddittorio, evidenziata  dal conferimento di poteri inibitori della trattazione di questioni concernenti l’ammissibilità e fondatezza della richiesta di incidente probatorio nonché della dilatazione dell’udienza oltre i limiti da lui stesso assegnati in relazione all’assunzione  della prova.   6.4. La “rogabilità” dell’incidente probatorio.  Nel caso in cui si debba procedere a più incidenti probatori, l’art. 398 comma   4, prevede che gli stessi siano concentrati tutti nella medesima udienza, sempre  che non ne derivi ritardo, in armonia con il principio di «concentrazione in capo  allo stesso giudice di tutti gli incidenti probatori». La disposizione in parola è dettata più da un criterio di razionalità ed efficienza nella distribuzione del lavoro  che da esigenze di acquisizione probatoria. Nell’insorgere di ragioni che rendano  indifferibile l’assunzione della prova nella circoscrizione di un giudice diverso, al  giudice per le indagini preliminari, cui è richiesto l’incidente probatorio, è demandata la facoltà di delegare l’espletamento dello stesso al giudice del luogo in  cui deve essere assunta la prova, mediante una c.d. “rogatoria interna” 150. In tal  caso, il giudice delegato dovrà limitarsi al solo compimento degli atti indispensa                             148 V. G. Di Chiara, Incidente probatorio, 555.  149 Cfr. R. Aprati, Art. 402, 2546; V. Grevi, Funzioni di garanzia e funzioni di controllo, 43.   150 Si pensi alla necessità di effettuare una perizia o una ricognizione su beni deperibili; o   alle testimonianze di soggetti in pericolo di vita o con difficoltà motorie. In proposito v. S. Sau,  L’incidente probatorio, 468.     L’incidente probatorio 441   bili ad assicurare l’espletamento del mezzo istruttorio richiesto, «senza alcuna facoltà di sub delega o di valutazione nel merito dei presupposti di urgenza ed opportunità dell’atto» 151. Per quel che concerne la competenza a fissare la data dell’udienza di escussione della prova, si discute se spetti al giudice delegante o a  quello delegato. Infatti, se per una parte della dottrina tale incombenza spetterebbe al giudice delegante 152, data la disposizione di cui al comma 2 dell’art. 398 –  in base al quale l’ordinanza di accoglimento emessa dal giudice competente deve  contenere anche la data di udienza di acquisizione della prova – per altri 153 tale  onere sarebbe riservato al giudice delegato, alla stregua del principio secondo cui  spetta al giudice chiamato a compiere un atto disporne le modalità. In tutti i casi,  il giudice, una volta fissata la data d’udienza, ne dovrà dare comunicazione alle  parti interessate mediante notifica del relativo provvedimento.   6.5. Particolari modalità di assunzione della prova e dichiaranti “vulnerabili”.  Nel caso di indagini che riguardano ipotesi di reato previste dagli artt. 572,   600, 600-bis, 600-ter, anche se relativo al materiale pornografico di cui agli artt.  600-quater, 600-quinquies, 601, 602, 609-bis, 609-ter, 609-quater, 609-octies,  609-undecies e 612-bis c.p., il giudice, ove fra le persone interessate all’assunzione della prova vi siano minorenni, può stabilire il luogo, il tempo e le modalità  particolari attraverso le quali procedere all’incidente probatorio, quando le esigenze di tutela delle persone lo rendono necessario od opportuno. A tal fine  l’udienza può svolgersi anche in luogo diverso dal tribunale, avvalendosi il giudice, ove esistano, di strutture specializzate di assistenza o, in mancanza, stabilendo  che l’esame avvenga presso l’abitazione del soggetto dichiarante. Le dichiarazioni  testimoniali devono essere documentate integralmente con mezzi di riproduzione  fonografica o audiovisiva 154. Si tratta di obbligo di documentazione sfornito di  sanzione con la conseguenza che la sua inosservanza non è causa di alcuna nullità  o inutilizzabilità ma, ostacolando il necessario controllo sulla genuinità delle dichiarazioni rese, può incidere sulla valutazione dell'attendibilità intrinseca delle  stesse 155.   Tale procedura, relegata alle ipotesi di procedimenti per i reati elencati ed ai                               151 V. Cass., Sez. I, 12.7.1994, Saccone, in Rep. Foro it., 1994, 66.  152 In particolare P.L. Vigna, Art. 398, 495.  153 Così G. Paolozzi, L’incidente probatorio, 11; P. Renon, L’incidente probatorio nel pro cedimento penale, 217.  154 Quando si verifica una indisponibilità di strumenti di riproduzione o di personale tecni co, si provvede con le forme della perizia ovvero della consulenza tecnica. Dell’interrogatorio  è anche redatto verbale in forma riassuntiva. La trascrizione della riproduzione è disposta solo  se richiesta dalle parti.   155  V. Cass., Sez. III, 5.11.2015, B., CED, 2015/266178.      442 Elvira Nadia La Rocca   casi di ascolto di minorenni, è stata resa applicabile anche quando fra le persone  interessate all’assunzione della prova vi siano maggiorenni in condizione di particolare vulnerabilità 156, desunta anche dal tipo di reato per cui si procede. Con  d.lgs. 4.4.2014, n. 24 157, il legislatore ha implementato l’art. 398 introducendovi il  comma 5-ter 158. Da ultimo, con il d.lgs. 15.12.2015, n. 212 è stato aggiunto, in  successione, il comma 5-quater, che impone, fermo restando quanto previsto dal  comma 5-ter, l’adozione di modalità protette (art. 498 comma 4-quater 159) qualora occorra procedere all’esame di una persona offesa che versa in condizioni di particolare vulnerabilità. Le disposizioni indicano come unica condizione necessaria  per l’assunzione della prova con modalità di protezione, oltre alla richiesta di parte,  il riconoscimento della esistenza di una condizione di «particolare vulnerabilità» 160.  Non si comprende se l’accesso alle regole speciali sia estensibile anche per l’esame  del testimone vulnerabile non coincidente con la persona offesa, e se sia possibile  estendere la protezione oltre il perimetro tracciato dall’elenco di reati indicato  nell’art. 398 comma 5-bis: benché le nuove disposizioni effettuino rispettivamente  un richiamo integrale alle disposizioni del comma 5-bis e poi a quelle del comma 5ter, lo stesso potrebbe intendersi come riferito solo alle “modalità protette” di audizione, e non anche all’elenco di reati ivi indicati 161. A ben vedere, se così fosse, si  assicurerebbe una tutela più ampia al maggiorenne particolarmente vulnerabile rispetto a quella riservata al minorenne, destinatario di forme di protezione solo nei  casi in cui si proceda per i reati indicati nel comma 5-bis dell’art. 398.   Le modalità c.d. di protezione 162 producono, di certo, un affievolimento del  diritto al contraddittorio e una limitazione dei diritti della difesa, che si giustifica  per garantire un’efficace tutela dei diritti del dichiarante. Lo svolgimento del contraddittorio nella dimensione attenuata può essere ammesso solo se sussistono determinate condizioni che devono ritenersi insite in una procedura che deroga alla  formazione della prova secondo gli schemi ordinari. La prima di tali condizioni  deve individuarsi nell’esistenza di quella condizione di vulnerabilità da accertare  nel concreto, attraverso un metodo verificabile e procedimentalizzato, al fine di  scongiurare manipolazioni del contraddittorio su base presuntiva.                               156 Sul punto cfr. F. Cassibba, La tutela dei testimoni vulnerabili, 302.   157 V. F. Cassibba, Oltre Lanzarote, 3 ss.  158 Il decreto legislativo ha attuato la direttiva n. 2011/36/UE, relativa alla prevenzione e al la repressione della tratta di esseri umani e alla protezione delle vittime, con la finalità di rafforzare la protezione assicurata alle persone vulnerabili.   159 Cosi come modificato dal d.lgs. 15.12.2015, n. 212.   160 In argomento, G. Illuminati, La vittima come testimone, 64; G. Ubertis, La prova dichia rativa debole, 4059.  161 V. S. Recchione, Il dichiarante vulnerabile, 4.   162 Che di regola si traducono nella scelta di interloquire con il dichiarante attraverso la me diazione del giudice e nell’utilizzo del vetro specchio che garantisce la distanza tra il teste e  l’indagato.     L’incidente probatorio 443   Il nuovo comma 5-ter dell’art. 398 non offre, in proposito, indicazione alcuna.  Non vi è esplicito riferimento a valutazioni individuali concrete, poi nel nuovo  art. 90-quater, che ai fini dell’accertamento della vulnerabilità richiama dati pressoché oggettivi (quali la tipologia di reato, le circostanze e le modalità con cui è  stato commesso), salvo nella parte in cui fa assurgere a paramento di riferimento  la circostanza per cui la persona offesa sia affettivamente, psicologicamente o  economicamente dipendente dall’autore del reato 163. Eppure l’art. 22 della Direttiva n. 2012/29/UE richiede una valutazione della vulnerabilità (della vittima)  fondata su una analisi individuale, indicando chiaramente la strada della valutazione personalizzata e riducendo drasticamente lo spazio riservato ad un’eventuale “vulnerabilità presunta” 164.   Ad ogni buon conto, la rafforzata tutela processuale della vittima “vulnerabile”  non può essere causa di arretramento dei diritti dell’imputato costituzionalmente  garantiti. È necessario, pertanto, un “bilanciamento” fra le forme di attuazione del  diritto al confronto e la protezione del dichiarante che versa in condizioni particolari, bilanciamento che mai potrebbe risolversi nella radicale estromissione del  ruolo della difesa nell’ascolto della fonte di prova. Anche in tal caso è operativa la  regola di esclusione dell’efficacia probatoria di ogni dichiarazione unilaterale, segretamente raccolta, in assenza delle garanzie al contraddittorio. Di conseguenza  non potrebbe ritenersi compatibile con il principio costituzionale della parità delle  parti e della tutela del diritto di difesa una deroga all’esercizio ordinario del contraddittorio nella formazione della prova conseguente ad una valutazione compiuta de plano, su iniziativa officiosa del giudice o, comunque, a seguito della sola  richiesta del pubblico ministero 165.   7. Il regime di utilizzabilità soggettiva e l’efficacia della prova assunta.   L’art. 403 stabilisce che, nel dibattimento, le prove assunte con incidente probatorio possono essere utilizzate solo nei confronti degli imputati i cui difensori                               163 V. supra, nota 102.  164 Nella norma europea si fa riferimento, infatti, a «tipo, natura e circostanze del reato», ma   anche alle «caratteristiche personali della vittima» (viene espressamente richiamata la condizione  di disabilità), all’«entità del danno subito», alla «dipendenza o relazione con l’autore del reato».  Si precisa, inoltre, quanto alla procedura di valutazione, che l’analisi della condizione di vulnerabilità deve essere effettuata con la stretta partecipazione della vittima, «tenendo conto dei suoi  desideri, compresa la volontà di non avvalersi delle misure di protezione».   165 Viola le regole del processo equo, sotto il profilo della pubblicità delle udienze dibattimentali e del riconoscimento in favore dell’imputato del diritto al confronto con un testimone  di accusa, la decisione del giudice del dibattimento che, sulla base della sola richiesta del pubblico ministero e senza neppure consentire alla difesa di discuterne le ragioni, disponga di procedere escludendo la partecipazione personale dell’imputato, in forza della necessità di proteggere un testimone (Corte eur. dir. uomo, 3.4.2014, Artemov c. Russia).     444 Elvira Nadia La Rocca   hanno partecipato all’assunzione. Nella sostanza il legislatore ha inteso stabilire  una limitazione riguardo a quei soggetti che, pur indagati, non hanno partecipato tramite il proprio difensore all’udienza camerale per l’assunzione della prova:  la formazione del materiale probatorio subordinata al rispetto del metodo dialettico, rende il risultato incidentale utilizzabile nei confronti di alcuni soggetti e non  di altri. La regola rappresenta una “clausola di chiusura” che determina i limiti  soggettivi all’efficacia dell’incidente probatorio e fa fronte all’eventualità in cui,  nonostante il divieto di verbalizzazione di dichiarazioni dei soggetti diversi da  quelli i cui difensori hanno partecipato all’udienza camerale, si sia proceduto  ugualmente alla stessa 166. La dottrina ha rilevato la natura relativa, dal punto di  vista oggettivo e soggettivo, della regola di esclusione, che opera solo con riferimento alla fase dibattimentale e a favore degli imputati i cui difensori non abbiano partecipato alla formazione della prova 167.   Gli argini fissati dalla regola di esclusione soggettiva sono stati nel tempo  stemperati dagli interventi della Corte costituzionale, che ne hanno consentito, attraverso una serie di distinguo 168, in ipotesi non eccezionali né di scarso significato, il superamento, basato sul principio di non dispersione della prova 169. Come  evidenziato, l’incidente probatorio viene ad inserirsi in un momento nel quale non  sempre risultano compiutamente individuati gli autori del reato, ed una sanzione  processuale ha ragione d’esistere quando, all’atto di assumere la prova in via incidentale, si ometta di estendere l’incidente a tutti gli interessati alla procedura. Secondo il dictum del giudice delle leggi, dalla regola stabilita dall’art. 403 «non  può, però, derivare l’inutilizzabilità della prova formatasi nei confronti di soggetti  che, solo successivamente all’assunzione della prova stessa, sono stati raggiunti  da indizi di colpevolezza, considerato che, nei loro confronti, non poteva essere  assicurato alcun contraddittorio» 170. La soluzione non era stata accolta con favore, essendo rivolta a far salve le esigenze di non dispersione della prova a scapito dell’oralità e dell’effettività del contraddittorio 171. Traendo ispirazione da tale  monito, il legislatore ha introdotto il comma 1-bis all’art. 403 in base al quale «se  l’imputato è raggiunto da indizi di colpevolezza solo successivamente all’assunzione della prova, e dopo che la ripetizione è divenuta impossibile, le prove assunte con incidente probatorio sono utilizzabili». Il regime di utilizzabilità non  risulta indiscriminato, ma è condizionato a circostanze ben delineate: la prima è                               166 Così C. Taormina, Diritto processuale penale, 548.  167 Cfr. M. Nobili, Concetto di prova e regime di utilizzazione, 275.   168 In tal senso G. Di Chiara, Processo penale e giurisprudenza costituzionale, 217.   169 V., sul punto, P. Ferrua, Il giudice per le indagini preliminari, 204.   170 La Consulta ha avuto modo di precisare che, nel processo penale, prima che esista una   notizia di reato e che essa si soggettivizzi nei confronti di una determinata persona, non può  esistere un problema di diritto di difesa, in quanto all’indagato ignoto non è assicurato alcun  tipo di difesa tecnica. In tal senso C. cost., 16.5.1994, n. 181; C. cost., 12.5.1994, n. 198.   171 Cfr. R.E. Kostoris, Incidente probatorio senza indagato, 909.      L’incidente probatorio 445   data dall’impossibilità di ripetizione e la seconda attiene all’emersione degli indizi di colpevolezza, che è fissata in un momento successivo a quello dell’assunzione della prova con incidente.   Su tale punto è pacifica, ormai, anche la giurisprudenza di legittimità, che ritiene  come «la regola della partecipazione del difensore dell’indagato all’assunzione della prova in sede di incidente probatorio, con la conseguente sanzione di inutilizzabilità soggettiva della prova formatasi senza la partecipazione stessa, non riguardi  quei soggetti che solo successivamente all’assunzione della prova, o addirittura  proprio sulla base di essa, siano stati raggiunti da indizi di colpevolezza, dato che,  per definizione, nei loro confronti nessun contraddittorio poteva essere assicurato» 172. In altre parole, l’imputato sopravvenuto dovrà adattarsi poiché la stessa regola «della partecipazione del difensore dell’indagato all’assunzione della prova in  sede di incidente probatorio – oltre a non riguardare quei soggetti che solo successivamente all’assunzione della prova, o addirittura proprio sulla base di questa, siano  stati raggiunti da indizi di colpevolezza – non è applicabile nell’ipotesi in cui il difensore abbia partecipato all’assunzione dell’atto, anche se all’epoca l’imputato era  raggiunto da indizi di colpevolezza in ordine ad una contestazione diversa rispetto  a quella, poi, definitivamente formulata in sede di rinvio a giudizio» 173. Nella realtà  delle cose, l’analisi dell’art. 403 spesso costituisce un «trabocchetto giuridico» 174  per mezzo del quale si rende possibile l’utilizzabilità di atti acquisiti in violazione di  importanti diritti relativi alla ricerca, formazione e valutazione della prova, ricorrendo l’elemento della sopravvenuta irripetibilità 175.   Ciò posto, non può trascurarsi il tenore dei rapporti tra il risultato probatorio  già cristallizzato nella fase pregressa e l’esercizio del diritto alla prova, in sede  dibattimentale, nelle ipotesi in cui la fonte non abbia fortuitamente subìto, nelle  more del giudizio, fenomeni dispersivi e risulti, perciò, ancora disponibile 176.   Stante la natura della fase dibattimentale che, com’è noto, rappresenta il fulcro  dell’intero processo, può sicuramente affermarsi che qualora il dato conoscitivo  raccolto con incidente probatorio, al momento della celebrazione del dibattimento, perda la caratteristica dell’irripetibilità, esso dovrà essere riacquisito e ripetuto  innanzi al giudice della decisione 177. D’altronde la sopravvenuta ripetibilità del  mezzo di prova fa venir meno la funzione conservativa dell’incidente probatorio,  eliminando l’esigenza eccezionale di avvalersi di un atto scritto: l’oralità e l’im                             172 Cfr. Cass., Sez. I, 8.1.1997, Persico, in Cass. pen., 1997, 3491.  173 Testualmente Cass., Sez. VI, 12.4.2002, Daneluzzi, CED, 2002/222744.  174 Così G. Errico, Incidente probatorio e giusto processo, 183.  175 Si discute se, in proposito, valga o meno il canone dell’art. 512. In senso affermativo P.   Renon, L’incidente probatorio, 294. In senso contrario C. Cesari, L’irripetibilità sopravvenuta,  499 ss.    176 Cfr. G. Di Chiara, Incidente probatorio, 560 ss.  177 Così, seppure in maniera isolata, statuiva Cass., Sez. I, 6.1.1997, Romano, in Cass. pen.,   1998, 515.      446 Elvira Nadia La Rocca   mediatezza riprendono la loro attuazione naturale, insita nel sistema processuale  accusatorio 178. Tale soluzione è sicuramente quella più aderente ai canoni del  processo equo, che garantisce meccanismi conoscitivi in sede dibattimentale là  dove la conoscenza del thema probandum è sicuramente più completa.   Sotto il profilo prettamente pratico, la parte che ne abbia interesse può formulare, al giudice del dibattimento, la richiesta di prove già assunte in sede di incidente probatorio in tutte le situazioni in cui sopravvenga la ripetibilità della stessa 179. È pur vero che un siffatto modus operandi, seppure in linea con i principi  che governano il modello processuale attuale, può essere foriero di problematiche  legate a prassi invalse che vogliono il materiale conoscitivo formatosi in sede incidentale, ed entrato a far parte del fascicolo del dibattimento, suscettibile di lettura ex art. 511, al di là della sopravvenuta ripetibilità della prova.   Si tratta di una prassi che deve essere superata perché fragile e disancorata dal  sistema normativo che predilige l’oralità e l’immediatezza. In proposito basti richiamare la disciplina contenuta nei commi 2 e 3 dell’art. 511 che consente la lettura di verbali di dichiarazioni solo dopo l’esame della persona che le ha rese o,  trattandosi di relazione peritale, solo dopo l’esame del perito. E così, allo stesso  modo, qualora il testimone sia stato già escusso in sede incidentale, della sua dichiarazione potrà essere data lettura solo a seguito della sua escussione in dibattimento, onde evitare il metodo delle conferme 180 e la compressione dell’oralità.   Un discorso a parte merita, poi, la disciplina derogatoria cristallizzata nell’art.  190-bis, che attiene ai procedimenti per i delitti di cui all’art. 51 comma 3-bis: in  tali casi, quando è richiesto l’esame del testimone o di una delle persone indicate  nell’art. 210, e queste abbiano reso dichiarazioni in sede di incidente probatorio o  in dibattimento nel contraddittorio con la persona nei cui confronti si procede, o  dichiarazioni i cui verbali sono acquisiti a norma dell’art. 238, l’esame è ammesso  solo se riguarda fatti o circostanze diverse da quelle oggetto delle precedenti dichiarazioni ovvero se il giudice o taluna delle parti lo ritengano necessario sulla  base di specifiche esigenze.   Seppure la disposizione normativa, modificata a seguito dell’entrata in vigore  della legge n. 63/2001, sembri offrire uno spazio più ampio al contraddittorio nella formazione della prova, ne risulta comunque un condizionamento: il diritto delle parti alla ripetizione della prova dichiarativa assunta con incidente probatorio è  configurabile solo se essa riguarda fatti e circostanze non comprese nelle precedenti dichiarazioni. In altre parole, l’esame dibattimentale è rimesso alla decisione  del giudice circa la necessità dell’escussione del dichiarante, sulla base di esigenze specifiche prospettate dalle parti o rilevate autonomamente: il giudizio di ammissibilità resta sempre riservato all’organo giurisdizionale 181.                               178 In senso analogo G. Di Chiara, Incidente probatorio, 560.  179 Al riguardo v. S. Sau, L’incidente probatorio, 330.  180 Sul punto v. M. Bargis, Incidente probatorio, 349.   181 Cfr. A. Bernasconi, Diritto al contradditorio, 106; A. De Caro, Poteri probatori del giu   L’incidente probatorio 447   Di conseguenza, è inevitabile il rischio di discriminare il soggetto privandolo  dei diritti difensivi sulla scorta di una sola presunta cristallizzazione della prova  che, generalmente, è ritenuta genuina solo perché assunta in sede incidentale. Cosicché, nonostante la postulazione della formazione dialettica della prova, la regola concreta è potenzialmente lesiva dei principi di oralità ed immediatezza. Sulla  base di una valutazione discrezionale rimessa la giudice, è consentito non ammettere l’esame dibattimentale quando si possono utilizzare i verbali delle dichiarazioni rese in altra sede. Le medesime considerazioni valgono per la testimonianza  del minore nei procedimenti per delitti a sfondo sessuale. Non v’è dubbio, infatti,  che – rimettendo al giudice la valutazione discrezionale sull’audizione in sede dibattimentale – la normativa vulneri il principio di disponibilità delle parti in ordine  alla gestione ed all’utilizzo della prova formatasi in sede di incidente probatorio.   La disciplina del congegno incidentale si chiude con l’art. 404, che completa il  quadro dei limiti soggettivi della prova assunta con precipuo riguardo al danneggiato dal reato: se questi non sia stato posto nella condizione di partecipare all’udienza di assunzione anticipata della prova, la sentenza assolutoria conclusiva  del grado di giudizio che di tale risultato probatorio si sia avvalsa non dispiegherà, nei suoi confronti, gli effetti tipici previsti dall’art. 652, salvo che il danneggiato medesimo non ne abbia fatto accettazione anche tacita 182.                                  dice, 123. Anche la Corte di cassazione ha specificato che il provvedimento di ammissione dell’esame dibattimentale è condizionato all’apprezzamento discrezionale del giudice, pur quando  sia richiesto dalle parti, circa la necessità di un nuovo esame sui medesimi fatti, in relazione  alle ragioni che la parte richiedente ha l’onere di specificare e, eventualmente, agli ulteriori  elementi di fatto emersi. Così, Cass., Sez. II, 20.4.2007, G., CED, 2007/237147.    182  Tale inutilizzabilità presenta un aspetto inedito rispetto alla disciplina ex art. 191:  quest’ultima diposizione, invero, prescrivendo che l’inutilizzabilità è rilevabile, anche d’ufficio, in ogni stato e grado del procedimento, non ammette sanatorie alla vizio della prova. L’art.  404, invece, consente una sanatoria nell’ipotesi in cui il danneggiato accetti, anche per facta  concludentia, la prova assunta in sua assenza in sede incidentale. Sul punto v. S. Massa, La  prova raccolta con l’incidente, 57, che ritiene la sanatoria riconducibile al generale principio in  materia di nullità previsto dall’art. 183, ove l’effetto sanante è subordinato al comportamento  della parte interessata che ha rinunciato ad eccepirla o ha accettato gli effetti dell’atto.      448 Elvira Nadia La Rocca   Bibliografia   Aimonetto M.G., L’incapacità dell’imputato per infermità di mente, Milano, 1992;  Ambrosini G., Le nuove norme sulla violenza sessuale, Torino, 1996; Aprati R., Art. 392,  in Gaito A. (a cura di), Codice di procedura penale commentato, Torino, 2012, 2492;  Ead., La prova testimoniale del minore vittima di reati sessuali, in Giur. it., 2010, 6; Bargis M., Le dichiarazioni di persone imputate in un procedimento connesso. Ipotesi tipiche  e modi di inutilizzabilità, Milano, 1994; Ead., Incidente probatorio, in D. disc. pen., VI,  Torino, 1992, 347; Bernasconi A., La ricognizione di persone nel processo penale. Struttura e procedimento probatorio, Torino, 2003; Borasi I., L’anticipazione dell’assunzione  probatoria nel processo penale: evoluzione e prospettive future, in Arch. nuova proc.  pen., 2010, 23; Boselli M., Un nuovo caso di incidente probatorio, in Cass. pen., 1997,  72; Camaldo L., La testimonianza di minori nel processo penale: nuove modalità di assunzione e criteri giurisprudenziali di valutazione, in Ind. pen., 2000, 185; Carnelutti F.,  Verso la riforma del processo penale, Napoli, 1963; Casasole F., Prelievi e accertamenti  medici coattivi, in Marafioti L., Luparia L. (a cura di), Banca dati del DNA e accertamento penale, Milano, 2010, 241; Cassibba F., Oltre Lanzarote: la frastagliata classificazione  soggettiva dei dichiaranti vulnerabili, in Dir. pen. cont., 11.7.2014; Id., La tutela dei testimoni vulnerabili, in Mazza O., Viganò F. (a cura di), Il “pacchetto sicurezza” 2009.  Commento al d.l. 23 febbraio 2009, n. 11 conv. in legge 23 aprile 2009, n. 38 e alla legge  15 luglio 2009 n. 94, Torino, 2009, 299; Cesari C., L’irripetibilità sopravvenuta degli atti  di indagine, Milano, 1999; Chiavario M., La riforma del processo penale. Appunti sul  nuovo codice, Torino, 1990; Conti C., Diritti fondamentali della persona tra divieti e sanzioni processuali: il punto sulla perizia coattiva, in Dir. pen. proc., 2009, 993; Ead.,  L’imputato nel procedimento connesso, Padova, 2001; Conti G., Esteso l’incidente probatorio a chi ha meno di sedici anni, in Guida dir., 1996, fasc. 9, 27; (a) Cordero F.; Cordero F., Linee di un processo accusatorio, in AA.VV., Criteri direttivi per una riforma del  processo penale, Milano, 1964, 61; Cristiani A., Vademecum del difensore nel nuovo processo penale, Torino, 1991; Dalia A.A., Ferraioli M., 615; Dawan D., Commento a Sez.  I, 19 febbraio 1998, Baudo, in Dir. pen. proc., 1999, 74; Dean G., I nuovi limiti cronologici dell’incidente probatorio, in Gaito A. (a cura di), Materiali di esercitazione per un  corso di procedura penale, Padova, 1995, 77; De Caro A., Poteri probatori del giudice e  diritto alla prova, Napoli, 2003; Dell’Anno P., Osservazioni in tema di archiviazione e  ricognizione di persona nel nuovo codice di procedura penale, in Cass. pen., 1991, 1900;  De Roberto V.G., L’incidente probatorio, in Enc. giur. Treccani, XVI, Roma, 1989; Di  Chiara G., Incidente probatorio, in Enc. dir., VI, Milano, 2002, 546; Id., Processo penale  e giurisprudenza costituzionale, Roma, 1996; Id., Il contraddittorio nei riti camerali, Milano, 1994; Diddi A., In tema di trascrizioni di intercettazioni telefoniche in rapporto al  principio di disponibilità della prove, in Giust. pen., 1994, III, 317; Di Geronimo P.,  L’incidente probatorio, Padova, 2000; Errico G., Incidente probatorio e giusto processo,  in Cerquetti G., Fiorio C. (a cura di), Dal principio del giusto processo alla celebrazione  di un processo giusto, Padova, 2002, 157; Esposito G., Contributo allo studio  dell’incidente probatorio, Napoli, 1989; Fabbricatore A., Caso Pupino: sul riconoscimento dell’efficacia diretta delle decisioni quadro, in Dir. pen. proc., 2006, 645; Ferraioli M.,  Incidente probatorio, in Dalia A.A. (a cura di), Il giudizio di primo grado, Napoli, 1991,  319; Ferrua P., La sentenza costituzionale n. 255 del 1992: declino del processo accusatorio, in Riv. it. dir. proc. pen., 1992, 1455; Id., Studi sul processo penale, II–Anamorfosi     L’incidente probatorio 449   del processo accusatorio, Torino, 1992; Frigo G., Art. 431, in (a) Chiavario M., IV, 723;  Gaito A., Aspetti problematici in tema di prove, in Id. (a cura di), Procedura penale e garanzie europee, Torino, 2006, 96; Galantini N., Artt. 13-14, l. 15 febbraio 1996, n. 66, in  AA.VV., Commentario delle norme contro la violenza sessuale, Padova, 1996, 375; Galasso G., L’incidente probatorio nel nuovo codice di procedura penale, in Giur. merito,  1990, 689; Garofoli V., L’introduzione della prova testimoniale nel nuovo processo penale, Milano, 1992; Giarda A., La repressione della violenza sessuale tra legge e costume,  in Corr. giur., 1996, 866; Id., Il giudice delle indagini preliminari e l’incidente probatorio, in Amodio E., Corso P., Dell’Oro A, Dominioni O., Giarda A., Lanzi D., Pecorella G., Pisapia G.D., Pulitanò D., Ubertis G., 40; Giostra G., La riforma dell’incidente  probatorio, in Riv. it. dir. proc. pen., 1995, 661; Giunchedi F., Gli accertamenti tecnici  irripetibili, Torino, 2009; Id., La perizia nell’incidente probatorio: tra rigida tassonomia,  “giusto processo” e diritto alla salute, in Foro ambr., 2003, 338; Grevi V., Funzioni di  garanzia e funzioni di controllo del giudice nel corso delle indagini preliminari, in Amodio E., Dominioni O., Grevi V., Neppi Modona G., Vigna P.L. (a cura di), Il nuovo processo penale. Dalle indagini preliminari al dibattimento, Milano, 1989, 15; Iafisco L., sub  art. 13, Commento articolo per articolo l. 2 agosto 1998 n.296, in Leg. pen., 1999, 129;  Illuminati G., La vittima come testimone, in Luparia L. (a cura di), Lo statuto europeo della vittima, Padova, 2015, 63; Id., Principio di oralità e ideologie della Corte costituzionale nella motivazione della sentenza n. 255 del 1992, in Giur. cost., 1992, 1975; Id., Il nuovo dibattimento: l’assunzione diretta delle prove, in Foro it., 1988, V, 360; Kalb L., Incidente probatorio, in Dalia A.A. (a cura di), Il giudizio di primo grado, Napoli, 1991, 290;  Kostoris R.E., Incidente probatorio senza indagato e limiti all’utilizzabilità della prova  nell’ambito dello stesso o di altro procedimento, in Riv. it. dir. proc. pen., 1995, 909; Ledonne E., L’incidente probatorio, in Giust. pen., 1990, III, 491; Lozzi G., Indagini preliminari, incidenti probatori, udienza preliminare, in Riv. it. dir. proc. pen., 1989, 1285;  Macchia A., Incidente probatorio e udienza preliminare: un matrimonio con qualche ombra, in Cass. pen., 1990, 1791; Maddalena M., L’incidente probatorio, in Garavoglia M.  (a cura di), Profili del nuovo processo penale, Padova, 1988, 105; Magi R., Nuove norme  in tema di richiesta di rinvio a giudizio, udienza preliminare e incidente probatorio, in  Doc. giust., 1998, V, 355; Mambriani A., Giusto processo e non dispersione delle prova,  Piacenza, 2002; Massa S., La prova raccolta con l’incidente probatorio e suo valore rispetto al danneggiato dal reato, in Arch. pen., 1993, 57; Mastrogiovanni L., Le nuove  norme per l’assunzione anticipata della prova, in AA.VV., Le innovazioni in tema di formazione della prova nel processo penale, Milano, 1998, 37; Mazzucca T., L’incidente  probatorio, in Giust. pen., 1991, III, 77; Molari A., L’incidente probatorio, in Ind. pen.,  1989, 563; Morselli G., L’incidente probatorio, Torino, 2000; Moscarini P., L’incidente  probatorio, in Giur. it., 1989, V, 65; Negri D., L’imputato presente al processo, Torino,  2014; Nobili M., Concetto di prova e regime di utilizzazione degli atti nel nuovo codice di  procedura penale, in Foro it., 1989, V, 275; Paolozzi G., L’incidente probatorio, in Giust.  pen., 1990, III, 1; Parlato L., Il diritto al silenzio del potenziale testimone, e l’incidente  probatorio in sede di indagini difensiva, in Dir. pen. proc., 2012, 871; Pepino L., Il dibattimento nel processo penale: necessità o lusso?, in Quest. Giust., 1995, 443; Piziali G.,  Reati contro la violenza sessuale, in Riv. dir. proc., 1997, 199; Ramajoli S., Chiusura delle indagini preliminari, Padova, 1997; Recchione S., Il dichiarante vulnerabile fa (disordinatamente) ingresso nel nostro ordinamento: il nuovo comma 5 ter dell’art. 398 c.p.p.,  in Dir. pen. cont., 14.4.2014; Renon P., L’incidente probatorio nel procedimento penale,  Padova, 2000; Sanna A., In tema di ricognizione personale mediante incidente probato   450 Elvira Nadia La Rocca   rio, in Riv. it. dir. proc. pen., 1990, 1672; Santalucia G., Appunti in tema di atto irripetibile, in Giust. pen., 1990, II, 575; Sau S., L’incidente probatorio, Padova, 2001; Scagliola  M., Il diritto alle contestazioni nell’incidente probatorio, in Giur. cost., 1991, 2409, 2409;  Scella A., sub art. 4, Commento articolo per articolo l. 7 agosto 1997, n. 267, in Leg.  pen., 1998, 287; Siracusano D., Urge recuperare l’oralità, in Dir. pen. proc., 1997, 527;  Id., Vecchi schemi e nuovi modelli per l’attuazione di un processo di parti, in Id., Introduzione alla studio del nuovo processo penale, Milano, 1989, IX; Id., Dibattimento, in Quaderni C.S.M., 1988, 522; Suraci L., Le indagini difensive, Torino, 2014; Taormina C., I,  503; Tonini P., L’incidente probatorio nell’udienza preliminare, nuove prospettive per il  diritto di difesa, in Cass. pen., 1994, 1996; Tranchina G., Le attività del pubblico ministero nel procedimento per le indagini preliminari, in (a) Siracusano D., Galati A., Tranchina G., Zappalà E., II, 71; Ubertis G., La prova dichiarativa debole: problemi e prospettive in materia di assunzione della testimonianza della vittima vulnerabile alla luce  della giustizia sovranazionale, in Cass. pen., 2009, 4059; Id., L’utilizzazione dibattimentale di prelievi ed analisi di campioni, in Cass. pen., 1992, 428; Id., Principio di oralità e  ideologie della Corte costituzionale nella motivazione della sentenza n. 255 del 1992, in  Giur. cost., 1992, 1973; Vigna P.L., Art. 392, in (a) Chiavario M., IV, 458; Voena G.P.,  Difesa penale, in Enc. giur. Treccani, X, Roma, 1989.     Capitolo VIII Il controllo sui tempi dell’indagine   di Barbara Lavarini   Sommario   1. Premessa. – 2. Termini “base” e termini “massimi”. – 3. Il dies a quo. – 4. La sospensione. – 5.  La proroga: profili generali e presupposti. – 5.1. Il procedimento. – 5.2. Le proroghe “speciali”. – 6.  L’inosservanza dei termini d’indagine: profili generali. – 6.1. L’inutilizzabilità degli atti d’indagine  tardivi. – 6.2. L’avocazione. – 7. I tempi dell’indagine nel procedimento “di pace”. – 8. Prospettive  de iure condendo. – Bibliografia.   1. Premessa.   L’apposizione di termini alla durata delle indagini preliminari – secondo il  meccanismo di cui agli artt. 405 comma 2, 406, 407 – è una delle più significative  e discusse novità del codice del 1989, che sul punto adempie fedelmente alle indicazioni dell’art. 2 n. 48 legge-delega 16.2.1987, n. 81. Detti termini perseguono  l’obiettivo, oggi di rango costituzionale, della “ragionevole durata” del procedimento, sia sotto il profilo oggettivo – anche perché, in un processo accusatorio,  l’eccessiva distanza tra il fatto-reato e il dibattimento, sede elettiva di formazione  della prova, potrebbe compromettere l’accertamento 1 – sia sotto il profilo soggettivo di garanzia della persona sottoposta ad indagini, la quale ha interesse a non  rimanere sine die in tale precaria condizione 2.                               1 Cfr., in particolare, G. Conti, La chiusura delle indagini, 927; L. Iannuzzi, Le indagini del  pubblico ministero, 2. In una prospettiva diametralmente opposta, si è rilevato come proprio  l’ispirazione accusatoria dell’attuale processo renda inspiegabile la delimitazione temporale  delle indagini, giacché se – posta l’impermeabilità del dibattimento alle risultanze investigative –  «l’indagine non è finalizzata all’acquisizione delle prove […] essa non necessita di cautele  temporali»: testualmente: R. Aprati, La notizia di reato, 250 ss.; vedi peraltro già F. Cordero,  Procedura penale, 434, nonché, più di recente, P. Ferrua, Carenze ed eccessi, 549.   2 Cfr. C. cost. 15.4.1992, n. 174. In dottrina, ex plurimis, M.G. Aimonetto, La “durata ragionevole”, 134 ss.; F. Caprioli, Indagini preliminari, 635; O. Dominioni, Chiusura delle indagini, 55; G. Garuti, Chiusura delle indagini, 401 ss.; M. Scaparone, Procedura penale, II,  74; G. Varraso, Chiusura e avviso di conclusione, 662 ss.; D. Vicoli, La “ragionevole durata”,  5 ss. e 35 ss.     452 Barbara Lavarini   La delimitazione del tempo delle indagini è altresì funzionale ad una migliore  attuazione del principio di obbligatorietà dell’azione penale, giacché, imponendo  al pubblico ministero di esercitare quest’ultima o di chiedere l’archiviazione entro  un termine determinato, si evita che egli possa sottrarsi indefinitamente al controllo giurisdizionale sull’inazione 3.   Il medesimo principio, tuttavia, può venire compromesso dall’apposizione di  un termine alle indagini, almeno ove ciò significhi impedire al pubblico ministero,  in ipotesi attivo e diligente, di acquisire tutti gli elementi necessari a determinarsi  effettivamente, non solo apparentemente, sull’esercizio dell’azione penale 4, in ossequio al principio di completezza delle indagini preliminari enunciato a chiare  lettere dalla Corte costituzionale 5. Nel tentativo di evitare l’inconveniente – e così  di bilanciare correttamente i principi ex artt. 112 e 111 comma 2 Cost. – la legge  detta una disciplina articolata, che, se da un lato non rinuncia a configurare il termine per le indagini come perentorio – sanzionandone l’inosservanza con l’inutilizzabilità degli elementi acquisiti “a tempo scaduto” (art. 407 comma 3) –, dall’altro permette di modularne la durata fra un termine “base” e uno “massimo”  tramite un sistema di proroghe rimesso al controllo giurisdizionale (artt. 405 comma 2, 406, 407) 6, preoccupandosi, infine, di fugare ogni equivoco circa la legittimità, anche a termini scaduti, dell’esercizio dell’azione penale, a garanzia del  quale è previsto un controllo gerarchico interno agli uffici dell’accusa, attraverso  un apposito caso di avocazione (art. 412 comma 1).   La farraginosità del meccanismo, e le plurime “falle” che questo ha mostrato  nell’applicazione concreta, rendono peraltro insoddisfacente – tanto nel “verso”  dell’obbligatorietà dell’azione penale, quanto in quello della ragionevole durata  del procedimento – l’accennata operazione di bilanciamento, inducendo a chiedersi se sui tempi delle indagini non sia opportuno un mutamento di rotta.                               3 Cfr., ancora, la dottrina citata supra, 1, nota 2.  4 Cfr. in particolare F. Siracusano, La completezza delle indagini, 55; G. Turone, Contro lo   sbarramento, 485 s.  5 Il riferimento è a C. cost., 15.2.1991, n. 88. Secondo F. Caprioli, Indagini preliminari,   521, l’affermazione, ad opera della Corte costituzionale, del principio di completezza delle indagini, ha reso «contraddittoria l’imposizione di termini perentori all’espletamento dell’attività  inquirente», che invece si giustificava alla luce del modello di indagine “leggera” che aveva  ispirato il legislatore del 1989.   6 Cfr. M. Ferraioli, Il ruolo di garante, 93, secondo cui «poiché la delimitazione del tempo  attribuito al pubblico ministero per la sua attività investigativa […] deve, comunque, conciliarsi con il principio di obbligatorietà dell’azione penale, una volta fissato un termine, anche se  presuntivamente ritenuto congruo, non si poteva fare a meno di prevedere l’eventualità di dilazioni […]».     Il controllo sui tempi dell’indagine 453   2. Termini “base” e termini “massimi”.   Ex art. 405 comma 2, nel procedimento per reati di competenza del tribunale o  della corte d’assise 7 le indagini preliminari a carico di persone note 8 devono di  regola concludersi entro sei mesi dalla data in cui il nome della persona sottoposta ad indagini è stato iscritto nel registro delle notizie di reato. Il termine sale  ad un anno, secondo la logica del “doppio binario”, ove si proceda per una serie  di più gravi reati elencati nell’art. 407 comma 2 lett. a. Entro la scadenza di questi  termini “base” il pubblico ministero deve esercitare l’azione penale – o quantomeno far notificare all’indagato l’avviso di conclusione delle indagini ex art. 415bis 9–, oppure chiedere l’archiviazione, salvo che ritenga di attivare, con richiesta  formulata al giudice per le indagini preliminari, il procedimento di proroga previsto dall’art. 406.   Riservando al prosieguo l’analisi di tale procedimento, va precisato fin d’ora  che la concessione, ad opera del giudice, di una o più proroghe del termine “base”  – ciascuna non superiore a sei mesi – non consente comunque di protrarre le indagini oltre un termine “massimo”, che, stabilito di regola in diciotto mesi (art.  407 comma 1) 10, può arrivare a due anni se le indagini riguardano quella stessa  serie di gravi reati per cui già il termine “base” è elevato ad un anno (art. 407  comma 2 lett. a), o sono particolarmente complesse «per la molteplicità di fatti tra  loro collegati ovvero per l’elevato numero di persone sottoposte alle indagini o di  persone offese» (art. 407 comma 2 lett. b), o richiedono il compimento di atti  all’estero (art. 407 comma 2 lett. c), o, infine, attengono a procedimenti nei quali  «è indispensabile mantenere il collegamento fra più uffici del pubblico ministero»  (art. 407 comma 2 lett. d) 11.                               7 Con riguardo al procedimento davanti al giudice di pace v. infra, 7.  8 Per la durata delle indagini a carico di ignoti cfr. infra, Cap. X.  9 Deve intendersi in questo senso la clausola «salvo quanto previsto dall’art. 415-bis» di cui   all’incipit dell’art. 405 comma 2: cfr. F. Caprioli, Indagini preliminari, 636; G. Lozzi, Lezioni,  390.   10 Il termine massimo è ridotto ad un anno qualora si proceda per i reati di maltrattamenti,  atti persecutori, omicidio stradale o lesioni personali stradali, omicidio o lesioni colpose commessi con violazione delle norme per la prevenzione degli infortuni sul lavoro, giacché ex art.  406 comma 2-ter in tali procedimenti può essere autorizzata una sola proroga dei termini  d’indagine, ed ogni proroga, come si è detto nel testo, non può superare sei mesi.   11 A norma dell’art. 9 d.l. 24.11.2000, n. 341, conv. in legge 19.1.2001, n. 4 (come modificato dall’art. 13 d.l. 25.10.2002, n. 236, conv. in legge 27.12.2002, n. 284), il termine massimo  è di sei anni quanto ai procedimenti, in corso alla data di entrata in vigore del citato d.l., relativi ai delitti ex artt. 285 e 422 c.p. commessi prima dell’entrata in vigore dell’attuale codice di  procedura penale, a condizione che le indagini siano particolarmente complesse per i fatti che  ne sono oggetto e per le persone che vi sono coinvolte: sul tema v. M. Daniele, Le modifiche in  materia di termini, 104 ss. Un anomalo termine massimo di venti mesi è invece previsto dall’art. 14 legge 14.1.2013, n. 9, quanto ai «delitti di adulterazione o di frode di oli di oliva ver   454 Barbara Lavarini   È la previsione di termini “massimi” invalicabili, più che di termini “base” il  cui superamento va autorizzato dal giudice, a suscitare molte riserve, anche sotto  il profilo della legittimità costituzionale 12.   Anzitutto, termini siffatti appaiono logicamente inconciliabili proprio con quel  principio di ragionevole durata del procedimento che dovrebbero garantire. La  “ragionevolezza” della durata di un’indagine non può essere stabilita a monte, secondo parametri inevitabilmente astratti, ma – come insegna la Corte europea dei  diritti dell’uomo 13 – va determinata secondo le circostanze concrete: se può dunque condividersi che, decorso un primo termine di cui si presume “relativamente”  la congruità 14, il prosieguo delle indagini vada autorizzato dal giudice previa verifica che se ne ponga l’effettiva necessità, la previsione di un termine finale, la cui  adeguatezza è presunta in via “assoluta”, andrebbe evitata 15.   Taluno obietta che i termini “massimi” ex art. 407 sono imprescindibili a garanzia dell’indagato, il cui diritto “soggettivo” ad un procedimento in tempi ragionevoli sarebbe altrimenti vanificato 16: per tutelare la persona sottoposta ad indagini sembra però opportuno non tanto fissare termini invalicabili, quanto predisporre adeguati controlli sulla colpevole inerzia del pubblico ministero, al quale  fine può bastare il procedimento giurisdizionale di proroga, a condizione che lo si  svolga in contraddittorio 17.   Si è poi lamentata l’incompatibilità dei termini ex art. 407 col principio di obbligatorietà dell’azione penale, rilevando che il pubblico ministero, a fronte di investigazioni complesse, potrebbe trovarsi nella materiale impossibilità di acquisire per tempo gli elementi idonei a sostenere l’accusa in giudizio, ed essere quindi  costretto a chiedere l’archiviazione 18. La Corte costituzionale, più volte investita  della questione, l’ha sempre dichiarata infondata, affermando, da un lato, che la                              gini commessi al fine di conseguire un ingiustificato profitto con più operazioni e attraverso  l’allestimento di mezzi e attività continuative organizzate».   12 Cfr. M.G. Aimonetto, La “durata ragionevole”, 136.  13 Ex plurimis, Corte eur. dir. uomo, 27.11.1991, Kemmache c. Francia; v. anche Corte eur.   dir. uomo, 12.10.1992, Boddaert c. Belgio, che significativamente ha escluso la violazione  dell’art. 6 § 1 Conv. eur. dir. uomo in un caso in cui la fase istruttoria era durata più di cinque  anni – ben oltre, quindi, i termini massimi previsti per le indagini dalla legge italiana –, sul  presupposto che le concrete circostanze avessero giustificato un tale lasso temporale. Per una  più completa panoramica cfr. G. Ubertis, Azione penale, 130 ss.   14 Così M. Ferraioli, Il ruolo di garante, 92; F. Ruggieri, La giurisdizione di garanzia, 296.  15 In questi termini G. Ubertis, Non termini astratti, 482 ss. V. anche M.G. Aimonetto, La   “durata ragionevole”, 136; A. Ferraro, Osservazioni, 106.  16 V. Borraccetti, È irrinunciabile un termine massimo, 487; D. Vicoli, La “ragionevole   durata”, 217.  17 Per questa soluzione cfr. G. Ubertis, Non termini astratti, 484 s.  18 Fra gli altri, in dottrina, M.G. Aimonetto, La “durata ragionevole”, 136; F. Siracusano,   La completezza delle indagini, 54 ss.; G. Turone, Contro lo sbarramento, 485 s. Cfr. altresì  g.i.p. Trib. Milano, 4.12.1992, Carollo, in Cass. pen., 1993, 693.     Il controllo sui tempi dell’indagine 455   scadenza del termine ex art. 407 «non impedisce al pubblico ministero di stabilire,  allo stato delle indagini svolte, se esercitare o meno l’azione penale», dall’altro,  che tale organo, una volta assunte le determinazioni ex art. 326, può comunque  “recuperare” le investigazioni non ancora compiute ricorrendo, a seconda delle  scelte operate, alla riapertura delle indagini dopo l’archiviazione (art. 414) o alle  indagini integrative a seguito del rinvio a giudizio (art. 430) 19. Questa soluzione,  sebbene “salvi” l’art. 407 dal contrasto con l’art. 112 Cost., rende evidente l’irrazionalità del sistema: è paradossale e antieconomico che il pubblico ministero sia  costretto o ad esercitare l’azione penale senza avere elementi idonei a sostenere  l’accusa in giudizio – e dunque contra legem –, allo scopo di procurarseli successivamente attraverso le indagini suppletive e integrative 20, o a richiedere l’archiviazione e immediatamente dopo la riapertura delle indagini, “forzando” l’istituto  ex art. 414 per scopi dichiaratamente elusivi dei termini investigativi 21.   3. Il dies a quo.   Tra i fattori di “crisi” dell’intera disciplina dei termini d’indagine, un ruolo  preminente è assunto dall’evanescenza del relativo dies a quo, che, come sopra  accennato, cade nel momento in cui il nome della persona sottoposta ad indagini  è iscritto nel registro ex art. 335 (o, se il reato per cui si procede è perseguibile a  querela, istanza, richiesta, nel momento – eventualmente diverso dal primo – in  cui queste pervengono al pubblico ministero 22).   Tale momento è invero influenzato «da una serie di variabili», sulla cui base la  durata effettiva delle indagini rischia di non coincidere con quella formale, rile                             19 C. cost., 10.2.1993, n. 48 (ord.); v. anche C. cost., 18.10.1996, n. 350 (ord.). Inspiegabilmente, la giurisprudenza costituzionale non fa menzione delle indagini suppletive ex art.  419: per il rilievo cfr. F. Alonzi, Le attività del giudice, 71, nota 205.   20 Cfr. F. Siracusano, La completezza delle indagini, 57 ss.; v. anche F. Alonzi, Le attività  del giudice, 72 ss.   21 Cfr. G. Ubertis, Azione penale, 135, il quale stigmatizza la vanificazione del precetto ex  art. 407 «passando, ad esempio, per un’archiviazione soltanto fittizia, perché seguita da una  proroga mascherata delle investigazioni ottenuta con la loro riapertura ai sensi dell’art. 414  c.p.p., per di più senza una previa instaurazione del contraddittorio». Osserva invece F. Caprioli, L’archiviazione, 453 ss., che seppure «non c’è dubbio che sia un legislatore schizofrenico  quello che da un lato impone termini rigorosi per lo svolgimento delle indagini e dall’altro ne  consente un agevole superamento attraverso l’art. 414 c.p.p. [...] una disciplina contraddittoria  è comunque da preferire a una disciplina perfettamente coerente nella sua incostituzionalità».   22 In questo secondo caso il dies a quo del termine d’indagine, siccome indipendente dagli  adempimenti demandati al pubblico ministero, parrebbe assumere connotati di maggiore stabilità  (cfr. G. Varraso, Chiusura e avviso di conclusione, 668). Ciò è però vero solo quando la querela  (o l’istanza o la richiesta) sia “soggettivamente” mirata, giacché nel caso in cui essa sia proposta  in incertam personam, è nuovamente applicabile la regola generale ex art. 405 comma 2.     456 Barbara Lavarini   vante agli effetti degli artt. 405-407 23. Una variabile per lo più “fisiologica” 24 è  rappresentata dai tempi – di regola piuttosto elastici secondo la disciplina dell’art.  347 25 –, in cui le notizie di reato acquisite dalla polizia giudiziaria sono trasmesse  al pubblico ministero. Ulteriori variabili, talora “patologiche” 26, si collegano invece alla condotta di quest’ultimo: a parte la discrezionalità nell’accertamento degli estremi di una notitia criminis 27, quid se il pubblico ministero, contravvenendo alla prescrizione ex art 335 di iscrivere «immediatamente […] ogni notizia di  reato che gli perviene o che ha acquisito di propria iniziativa nonché, contestualmente o dal momento in cui risulta, il nome della persona a cui il reato è attribuito», ritarda l’iscrizione “oggettiva”, quella “soggettiva” o entrambe, eventualmente proprio allo scopo di posticipare il decorso dei termini d’indagine 28? Questi  andranno comunque calcolati a partire dall’iscrizione effettiva, o piuttosto – previa “retrodatazione” giurisdizionale del dies a quo – dal diverso momento in cui  l’organo d’accusa avrebbe dovuto procedere all’adempimento?   Mentre in dottrina per lo più si riconosce al giudice il potere di retrodatare  l’iscrizione, e conseguentemente dichiarare inutilizzabili ex art. 407 comma 3 gli  atti compiuti oltre il termine ricalcolato 29, la prevalente giurisprudenza, anche  delle Sezioni Unite, è di segno diametralmente opposto 30.                               23 Cfr., anche per la citazione testuale M.G. Aimonetto, La “durata ragionevole”, 139 ss.  Più di recente, M. Deganello, Contributo allo studio dei termini, 123.   24 F. Caprioli, Indagini preliminari, 547.  25 V. supra, Cap. I, sez. I, 3.2. Per una serrata critica dell’eccessiva elasticità dei tempi di tra smissione dell’informativa ex art. 347, da ultimo, D. Vicoli, La “ragionevole durata”, 146 ss.  26 V. ancora F. Caprioli, Indagini preliminari, 547.  27 Cfr. supra, Cap. I, sez. I, 2 e 5.1.  28 Altri escamotages funzionali a ritardare il decorso, o a protrarre la durata, dei termini in vestigativi, sono ravvisabili nelle iscrizioni c.d. “a catena” e in quelle “omnibus”: cfr. supra,  Cap. I, sez. I, 5.2.   29 Fra gli altri, R. Aprati, Confermata l’insindacabilità, 519 s.; F. Barro, Cassazione ancora  disorientata, 1419 ss.; T. Bene, La conoscenza dell’addebito, 287; R. Del Coco, Tempestività  nell’iscrizione, 2173; K. La Regina, Il procedimento, 80 ss.; A Marandola, I registri del pubblico ministero, 299 ss.; D. Vicoli, La “ragionevole durata”, 159 ss. Contra, P.P. Paulesu, Notizia di reato, 375.   30 Cass., Sez. Un., 24.9.2009, Lattanzi, in Cass. pen., 2010, 513; Cass., Sez. Un., 23.4.2009,  Fruci, in Cass. pen., 2009, 4148; Cass. Sez. Un., 21.1.2000, Tammaro, in Cass. pen., 2000,  3259; v. altresì, di recente, Cass., Sez. VI, 9.10.2012, Vi. Cu., in Dir. pen. proc., 2012, 1440;  Cass., Sez. II, 16.3.2012, n. 25692, in D&G, 4.7.2012. Contra, isolatamente, Cass., Sez. V,  8.10.2003, Liscai, in Cass. pen., 2005, 1327, secondo cui «l’omessa o tardiva iscrizione del  nome dell’indagato nel registro previsto dall’art. 335 c.p.p. […] consente […] al giudice di rideterminare il termine iniziale delle indagini, in riferimento al momento in cui si sarebbe dovuta iscrivere la notizia di reato. Di conseguenza, la tardiva iscrizione può incidere sulla utilizzabilità delle indagini finali», seppure «non sulla utilizzabilità di quelle svolte prima dell’iscrizione»; negli stessi termini Cass., Sez. V, 21.9.2006, Boscarato, CED, 2006/236029; v. anche  Cass., Sez. I, 9.3.1993, Iamonte, in Guida dir., 1999, fasc. 18, 85, ove si prospetta un’inter   Il controllo sui tempi dell’indagine 457   Per la Cassazione, sebbene il pubblico ministero debba iscrivere immediatamente la notizia di reato e il nome dell’indagato nell’apposito registro, senza che  alcuna discrezionalità possa essergli riconosciuta in proposito – se non quella insita nell’accertare i presupposti per l’iscrizione –, l’inosservanza di tale obbligo rileva ai soli fini disciplinari o penali, senza incidere sui termini di durata delle  indagini. Per «configurare un sindacato giurisdizionale sulla tempestività delle  iscrizioni» nel registro ex art. 335 «occorrerebbe […] una espressa previsione  normativa», che individuasse tanto l’organo a ciò deputato, quanto il «“rito” secondo cui inscenare tale accertamento “incidentale”», non esistendo nel sistema  «né un principio generale di sindacabilità degli atti del pubblico ministero, né un  altrettanto generalizzato compito di garanzia affidato al giudice per le indagini  preliminari». Peraltro l’unico caso, in cui un intervento giurisdizionale “sostitutivo” in tema di iscrizioni ex art. 335 è previsto, attiene al procedimento a carico di  ignoti, ove il giudice richiesto dell’archiviazione o dell’autorizzazione a proseguire le indagini può ordinare al pubblico ministero di procedere all’iscrizione “soggettiva” quando ritenga il reato attribuibile a persona «già individuata» (art. 415  comma 2). Un ulteriore “aggancio normativo” potrebbe forse rinvenirsi nella disciplina della proroga dei termini d’indagine, alla quale non appare estranea  «l’idea di un giudice che, in presenza di iscrizioni tardive, calibri la concessione o  il diniego della proroga in funzione, anche, della durata delle indagini eventualmente espletate prima della tardiva iscrizione». Al di fuori di tali ipotesi, i ritardi  nell’iscrizione “oggettiva” e/o “soggettiva” della notizia di reato, anche se colpevoli o abnormi, non appaiono sindacabili, e sono conseguentemente «privi di conseguenze agli effetti di quanto previsto dall’art. 407 comma 3 c.p.p.» 31.   L’argomento, secondo cui in difetto di una specifica previsione ex lege un sindacato giurisdizionale sulla tempestività delle iscrizioni non potrebbe configurarsi, non pare insuperabile 32. Pur condividendo la premessa, secondo cui gli interventi del giudice per le indagini preliminari sono retti da un rigoroso principio di  tassatività (art. 328) 33, non riteniamo possa negarsi a tale giudice, come ad ogni                               pretazione di compromesso, secondo cui il sindacato giurisdizionale sull’iscrizione sarebbe  consentito solo a fronte di un ritardo «abnorme e ingiustificato».   31 Cass., Sez. Un., 24.9.2009, Lattanzi, cit.  32 In senso contrario v. però A. Zappulla, La formazione, 332 s.  33 Bisognerebbe peraltro chiedersi se, sulla base di un argomento a fortiori, il potere del   giudice per le indagini preliminari di sindacare la tardività dell’iscrizione “soggettiva” non  possa ricavarsi dal sindacato riconosciuto ex art. 415 comma 2 allo stesso giudice sull’omissione della medesima iscrizione ai fini della decisione sulle richieste del pubblico ministero nel  procedimento contro ignoti (senza contare che le stesse Sezioni Unite, in altre occasioni, si sono dimostrate meno rigide rispetto al dato testuale, vuoi negando l’abnormità del provvedimento con cui il giudice per le indagini preliminari, all’esito dell’udienza camerale seguente  all’opposizione della persona offesa alla richiesta di archiviazione, «ordina l’iscrizione nel registro delle notizie di reato di soggetti non indagati, per i quali il pubblico ministero non abbia  formulato alcuna richiesta, disponendo altresì la prosecuzione di ulteriori indagini» – cfr.     458 Barbara Lavarini   altro, di esercitare il sindacato de quo al momento di decidere, ai più svariati fini,  se gli atti di indagine siano o no inutilizzabili ex art. 407 comma 3. Come è stato  giustamente rilevato, infatti, il controllo sulla tempestiva iscrizione della notitia  criminis non rappresenta un autonomo accertamento incidentale – per il quale si  renderebbe effettivamente necessaria un’apposita disciplina –, ma un semplice  “passaggio” nell’accertamento dell’invalidità di cui si tratta 34.   D’altro canto, non mancano situazioni in cui è la stessa giurisprudenza ad ammettere che il giudice, allo scopo di accertare l’inutilizzabilità di elementi probatori (o di prevenire la formazione di elementi viziati), di fatto sindachi le iscrizioni ex art. 335. Ci riferiamo, in particolare, alla disciplina dell’inutilizzabilità delle  dichiarazioni indizianti rese da chi doveva sin dall’inizio essere sentito in qualità  di indagato (art. 63 comma 2): secondo le Sezioni Unite, il giudice ha «il potere di  verificare nella sostanza – al di là del riscontro di indici formali quali la già intervenuta o meno iscrizione nominativa nel registro delle notizie di reato –  l’attribuibilità, al dichiarante, della qualifica di indagato nel momento in cui le dichiarazioni stesse vengano rese»; ove, infatti, si subordinasse l’applicazione dell’art. 63 comma 2 «alla iniziativa del pubblico ministero di iscrizione del dichiarante nel registro ex art. 335 c.p.p., si finirebbe col fare assurgere la condotta del  pubblico ministero a requisito positivo di operatività della disposizione, quando  sarebbe invece proprio la omissione antidoverosa di quest’ultimo ad essere oggetto del sindacato in vista della dichiarazione di inutilizzabilità» 35. È evidente come  l’argomento ben possa adattarsi al caso che ci occupa 36, ad evitare che un termine, a torto o a ragione deputato a “controllare” il pubblico ministero, venga di fatto arbitrariamente “controllato” proprio da quest’ultimo 37.                               Cass., Sez. Un., 31.5.2005, Minervini, in Cass. pen., 2005, 2860 –, vuoi riconoscendo allo  stesso giudice il potere di ordinare al pubblico ministero l’iscrizione a carico dell’indagato, ex  art. 335, della notizia «degli ulteriori reati che abbia ravvisato nelle risultanze delle indagini  portate a sua conoscenza» – cfr. Cass., Sez. Un., 28.11.2013, L.F., in Cass. pen., 2014, 2037):  sul tema cfr. R. Aprati, Confermata l’insindacabilità, 518 s.; K. La Regina, Il procedimento,  225 ss.; A. Marandola, I registri, 299 ss. In termini rigorosamente negativi F. Barro, Cassazione ancora disorientata, 1419.   34 R. Aprati, Confermata l’insindacabilità, 519 s.; N. Galantini, Diritto di difesa e difetto di  potere investigativo, 44. V. anche, con qualche diversa sfumatura, D. Vicoli, La “ragionevole  durata”, 166.   35 Cass., Sez. Un., 25.2.2010, Mills, in Cass. pen., 2010, 3008.  36 V. anche F. Barro, Cassazione ancora disorientata, 1419 ss.; R. Del Coco, Tempestività   nell’iscrizione, 2173; K. La Regina, Il procedimento, 79.  37 Per un analogo spunto cfr. G. Spangher, La proroga del termine, 815.     Il controllo sui tempi dell’indagine 459   4. La sospensione.   I termini di durata delle indagini preliminari rimangono eccezionalmente sospesi quando sia necessaria l’autorizzazione a procedere – nel quale caso la sospensione perdura dal momento in cui la richiesta di autorizzazione è presentata  dal pubblico ministero all’autorità competente al momento in cui l’autorizzazione  perviene al pubblico ministero (artt. 344 comma 1 e 405 comma 2) –, durante il  tempo occorrente per lo svolgimento della perizia sulla capacità della persona  sottoposta ad indagini di partecipare al processo (art. 70 comma 3), durante il  tempo in cui, essendosi accertato il difetto di tale capacità, il procedimento è sospeso (art. 70 comma 5).   Ex art. 2 legge 7.10.1969, n. 742 38 i termini d’indagine incorrono altresì nella  sospensione “fisiologica” collegata al periodo feriale, salvo che si proceda «per  reati di criminalità organizzata» 39, o che l’indagato in stato di custodia cautelare  rinunci alla sospensione, o – ancora – che sia dichiarata dal giudice per le indagini  preliminari l’urgenza del procedimento, avvicinandosi la prescrizione del reato o  la scadenza dei termini di custodia cautelare 40. Nei limiti e con le modalità stabilite dall’art. 2 comma 4 legge n. 742/1969 è peraltro possibile, pendente la sospensione feriale dei termini d’indagine, procedere al compimento di atti di massima  urgenza, ed in ogni caso agli accertamenti tecnici irripetibili ex art. 360.                               38 Nel testo introdotto dall’art. 240-bis disp. att., e successivamente modificato dal d.l.   8.6.1992, n. 306, conv. in legge 7.8.1992, n. 356.  39 Cass., Sez. Un., 22.3.2005, Petrarca, in Cass. pen., 2005, 2916, ha chiarito che agli effetti   dell’art. 2, legge n. 742/1969 devono intendersi per ‘reati di criminalità organizzata’, in ordine  ai quali non opera la sospensione feriale dei termini d’indagine, «non solo [i] reati di criminalità mafiosa ed assimilata, e [i] delitti associativi previsti da norme incriminatrici speciali, ma  anche […] qualsiasi tipo di “associazione per delinquere”, ex art. 416 c.p., correlata alle attività  criminose più diverse, con l’ovvia esclusione del mero concorso di persone nel reato (ove  manca il requisito dell’organizzazione)». Tale nozione “ampia” è stata recentemente confermata, in materia di intercettazioni, da Cass., Sez. Un., 28.4.2016, Scurato, in Dir. pen. cont.,  4.7.2016, secondo cui «per reati di criminalità organizzata devono intendersi non solo quelli  elencati nell’art. 51, commi 3 bis e 3 quater, cod. proc. pen., ma anche quelli comunque facenti  capo a un’associazione per delinquere, ex art. 416 cod. pen., correlata alle attività criminose  più diverse, con esclusione del mero concorso di persone nel reato».    40 Un’ulteriore ipotesi di inoperatività della sospensione feriale è prevista dall’art. 14 legge  n. 13/2013, quanto ai procedimenti per i «delitti di adulterazione o di frode di oli di oliva vergini commessi al fine di conseguire un ingiustificato profitto con più operazioni e attraverso  l’allestimento di mezzi e attività continuative organizzate».     460 Barbara Lavarini   5. La proroga: profili generali e presupposti.   Decorso il termine “base” ex art. 405, la legittima prosecuzione delle indagini  è condizionata a un provvedimento del giudice per le indagini preliminari che, a  richiesta del pubblico ministero e all’esito di un procedimento variamente garantito – secondo una logica, ancora una volta, di “doppio binario” –, disponga una o  più proroghe di tale termine, entro i limiti temporali massimi di cui all’art. 407.   Avuto riguardo alla distinzione, in ordine alle funzioni del giudice per le indagini preliminari, tra giurisdizione “di controllo” e giurisdizione “di garanzia” 41, il  procedimento di proroga dei termini d’indagine è per lo più ricondotto nell’alveo  della prima 42, anche se taluno, condivisibilmente, ne sottolinea la doppia natura,  di controllo sull’operato del pubblico ministero e di garanzia del diritto dell’indagato ad un’indagine spedita 43. Infine, un più radicale orientamento nega addirittura che il procedimento di proroga possa considerarsi giurisdizionale, in ragione  della tutela scarsa o nulla che, come vedremo, riceve in esso il contraddittorio 44.   A norma dell’art. 406 comma 1, la proroga dei termini d’indagine va richiesta  dal pubblico ministero prima della scadenza del termine “base” o già prorogato.  Originariamente si prevedeva che anche la decisione del giudice per le indagini  preliminari dovesse intervenire entro detto termine, ma la previsione è caduta  prima ad opera della Corte costituzionale 45, poi in conseguenza delle modifiche  apportate all’art. 406 dal d.l. 8.6.1992, n. 306, conv. in legge 7.8.1992, n. 356.   La richiesta di proroga deve recare l’indicazione della notizia di reato e  l’esposizione delle ragioni che giustificano la proroga.   Va preliminarmente chiarito in cosa si concreti, agli effetti della predetta richiesta, l’indicazione della notizia di reato. Per la Cassazione è sufficiente che il                               41 Per quanto si tratti di una distinzione meramente convenzionale, giacché «anche il controllo è una forma di garanzia e la garanzia si esprime attraverso il controllo» (testualmente M.  Ferraioli, Il ruolo di garante, 86), essa aiuta ad ordinare sistematicamente i casi di intervento  giurisdizionale nelle indagini preliminari in ragione dell’oggetto dell’intervento: la giurisdizione di controllo ha per oggetto l’intera attività procedimentale svolta dagli organi delle indagini  (si pensi al ruolo del giudice per le indagini preliminari nel procedimento di archiviazione, oltreché in quello – che qui interessa – di proroga dei termini d’indagine); la giurisdizione di garanzia consiste invece in una verifica ad acta sulle singole iniziative degli organi investigativi  che attingano le libertà fondamentali (si pensi, in primis, alla giurisdizione cautelare): cfr., ancora, M. Ferraioli, Il ruolo di garante, 85 ss.; F. Ruggieri, La giurisdizione di garanzia, 13 ss.,  nonché, con qualche diversa sfumatura, V. Grevi, Funzioni di garanzia, 23 ss.   42 M. Ferraioli, Il ruolo di garante, 86.  43 F. Ruggieri, La giurisdizione di garanzia, 18; v. anche V. Grevi, Funzioni di garanzia,   32 s.; D. Vicoli, La “ragionevole durata”, 199.  44 F. Alonzi, Le attività del giudice, 289 ss.  45 Cfr. C. cost., 15.4.1992, n. 174, dichiarativa dell’illegittimità degli artt. 406 comma 1 e   553 comma 2 nella parte in cui, nel testo allora vigente, prevedevano «che il giudice possa prorogare il termine per le indagini preliminari solo “prima della scadenza” del termine stesso».     Il controllo sui tempi dell’indagine 461   pubblico ministero indichi le ipotesi di reato per cui si procede, senza necessità di  precisare le coordinate spazio-temporali del fatto, come è invece previsto dall’art.  369 per l’informazione di garanzia 46. Questa lettura, assai discutibile perché lesiva del diritto di difesa e del principio del contraddittorio nell’ambito del procedimento di proroga 47, non è tuttavia condivisa dalla Corte costituzionale, che ha  escluso l’illegittimità, in parte qua, dell’art. 406 proprio partendo dall’opposta  premessa interpretativa secondo cui l’indagato, «pur nell’ambito di ragionevoli  esigenze di tutela della segretezza delle indagini […] che giustificano la mancata  previsione […] di un pieno contraddittorio tra le parti», dev’essere messo «a conoscenza di quei minima prescritti dalla legge per l’informazione di garanzia»,  cioè «delle norme di legge che si assumono violate e della data e del luogo dei  fatti» 48. Per quanto la legge non lo richieda esplicitamente, il pubblico ministero  dovrà altresì precisare la data in cui ha provveduto all’iscrizione soggettiva della  notizia di reato nel registro ex art. 335: il dato è infatti imprescindibile ai fini del  controllo – sia pure meramente formale – sulla decorrenza dei termini d’indagine  e sulla conseguente tempestività dell’istanza di proroga 49.   Quanto alle ragioni della proroga, il sistema risponde ad un principio di gradualità 50, per cui la prima proroga è autorizzata ove sussista una giusta causa  (art. 406 comma 1), mentre le successive – concedibili, ciascuna, per un tempo  non superiore a sei mesi (art. 406 comma 2-bis) – si fondano sui più rigorosi presupposti della particolare complessità delle indagini o dell’oggettiva impossibilità di concluderle entro il termine già prorogato (art. 406 comma 2) 51.   È peraltro opinione comune che, data la genericità di tutte le citate locuzioni,  la maggiore rigidità dei presupposti ex art. 406 comma 2 sia soltanto apparente 52.                               46 Cass., Sez. V, 4.12.2012, Scorrano, CED, 2012/255007; Cass., Sez. VI, 6.8.1992, Ferlin,  in Cass. pen., 1993, 2885.   47 Cfr. G. Spangher, La proroga del termine, 815, per il quale l’orientamento giurisprudenziale citato nel testo potrebbe condividersi solo nel caso in cui l’indagato, nei cui confronti sia  stata chiesta la proroga, abbia già ricevuto l’informazione di garanzia. V. anche G. Raiteri, Il  contenuto della notitia criminis, 690.   48 C. cost., 20.5.1999, n. 182; v. altresì, nella giurisprudenza di merito, Trib. Pavia,  30.5.2000, in Foro ambr., 2000, 338. In dottrina, fra gli altri, R. Aprati, La notizia di reato,  247 ss.; G. Varraso, Chiusura e avviso di conclusione, 675 s.; D. Vicoli, La “ragionevole durata”, 221 s.   49 R. Aprati, La notizia di reato, 248 ss.  50 Cfr. Relazione, 516.  51 A norma dell’art. 406 comma 2-ter – introdotto dalla legge 21.2.2006, n. 102, “imple mentato” dal d.l. 14.8.2013, n. 93, conv. in legge 15.10.2013, n. 119, e modificato, da ultimo,  dalla legge 23.3.2016, n. 41 – una sola proroga può essere concessa, in deroga alla regola generale, quando si proceda per i reati di omicidio stradale o lesioni personali stradali, omicidio o  lesioni colposi commessi con violazione delle norme per la prevenzione degli infortuni sul lavoro, oppure per i reati di maltrattamenti e di atti persecutori.    52 Cfr., ex plurimis, M. Ferraioli, Il ruolo di garante, 97; C. Valentini Reuter, Le forme di     462 Barbara Lavarini   Più che cimentarsi nella difficile impresa di delimitare i diversi casi di proroga 53,  sembra allora opportuno affrontare un problema trasversale ai medesimi, cercando di chiarire se, a fronte dell’oggettiva incompletezza delle indagini preliminari,  possa rilevare, quale motivo di rigetto della richiesta di proroga, la rimproverabilità “soggettiva” del pubblico ministero, cioè la sua colpevole inerzia 54.   Sia i dati testuali, sia la ratio dei termini d’indagine, parrebbero imporre una  risposta positiva 55. Non si vede, infatti, come la “causa”, addotta dal pubblico ministero a fondamento della richiesta di proseguire le indagini, potrebbe ritenersi  “giusta”, ove queste ultime non fossero state concluse in terminis per un ritardo  imputabile a tale organo 56. Né l’impossibilità di chiudere le indagini nel termine  già prorogato potrebbe dirsi “oggettiva”, se ascrivibile alla poca solerzia del soggetto che le conduce 57. Si aggiunga che, se il giudice non potesse “sanzionare”  col rigetto della richiesta di proroga comportamenti omissivi o dilatori del pubblico ministero, la ragion d’essere dei termini d’indagine, quali presìdi di ragionevole durata del procedimento, ne risulterebbe inevitabilmente compromessa.   Se peraltro si amplia la prospettiva, guardando non soltanto al “tempo delle indagini”, ma al sistema nel suo complesso, ci si rende conto che difficilmente  l’inerzia del pubblico ministero potrà tradursi in un motivo di diniego giurisdizionale della proroga allorché – sia pure a causa di quell’inerzia – le indagini non  siano complete. Come un’attenta dottrina ha rilevato, qualora, in tale eventualità,  il giudice rigettasse la richiesta ex art. 406, il pubblico ministero, che non intendesse procedere ad un esercizio solo “apparente” dell’azione penale, dovrebbe  chiedere l’archiviazione: ma in questo caso il medesimo giudice dovrebbe imporre all’organo d’accusa, ex art. 409 comma 4, di svolgere le stesse indagini per cui  era stata chiesta – e negata – la proroga, con il paradossale effetto che si renderebbe necessario un secondo procedimento incidentale per ottenere il risultato già  conseguibile col primo, sol che si fosse autorizzata la proroga 58.                              controllo, 246, nonché M. Daniele, Le modifiche in materia di termini d’indagine, 89 s., il quale, condivisibilmente, sottolinea altresì come sia «fuorviante» l’idea «per cui la difficoltà di  ottenere la proroga debba crescere in maniera proporzionale al trascorrere del tempo», tenuto  conto che «le indagini rappresentano un’attività che per definizione è imprevedibile».   53 A tale proposito, si rinvia a O. Dominioni, Chiusura delle indagini, 173.  54 Per uno spunto simile cfr. D. Vicoli, La “ragionevole durata”, 203 s.  55 Radicalmente in questi termini M. Deganello, Contributo allo studio dei termini, 132.  56 Cfr. O. Dominioni, Chiusura delle indagini, 173; in giurisprudenza Trib. Bologna,   17.7.1991, Manini, in Critica del diritto, 1991, 36, secondo cui integrano la «giusta causa» ex  art. 406 comma 1 solo le «ragioni oggettive, riconducibili alla natura del procedimento e non a  ragioni di ordine generale, strutturali, personali od organizzative»; g.i.p. Trib. Salerno,  18.11.1997, Tarantino, in Arch. nuova proc. pen., 1997, 789.   57 O. Dominioni, Chiusura delle indagini preliminari, 57; G. Garuti, Chiusura delle indagini, 405.   58 F. Caprioli, Indagini preliminari, 639; v. anche F. Alonzi, Le attività del giudice nelle  indagini preliminari, 279.     Il controllo sui tempi dell’indagine 463   Per non incorrere in questa aporia, il criterio, in base al quale autorizzare o negare tanto la prima, quanto le ulteriori proroghe, sembra doversi individuare  nell’oggettiva necessità di proseguire le indagini, onde renderle complete agli  effetti delle scelte ex art. 326 59. In altre parole, ove le indagini presentino lacune  la proroga dovrà essere autorizzata a prescindere dall’ascrivibilità delle stesse alla  negligenza pubblico ministero: è vero che così si reca un vulnus al principio di ragionevole durata del procedimento – anche e soprattutto quale garanzia soggettiva  dell’indagato 60 – ma il favor actionis imposto dall’art. 112 Cost. non autorizza  conclusioni diverse 61.   In definitiva, “terreno elettivo” per il diniego della proroga sembrano essere i  casi in cui il pubblico ministero, lungi dall’essere “inerte”, sia “troppo solerte”,  cioè voglia proseguire ad oltranza indagini che hanno già fornito gli elementi idonei a sostenere l’accusa in giudizio, o che all’opposto – pur complete – non hanno  confermato l’ipotesi accusatoria 62.   Una questione nasce dal raffronto dell’art. 406 comma 2, che consente più proroghe nei casi di «particolare complessità delle indagini», con l’art. 407 comma 2  lett. b, che alza a due anni il termine massimo di durata delle stesse a fronte di no                             59 Va da sé che in situazioni di colpevole inerzia del pubblico ministero il rigetto della richiesta di proroga ben potrebbe giustificarsi se le indagini, pur complete ai fini dell’esercizio  dell’azione penale – avendo fornito elementi idonei a sostenere l’accusa in dibattimento – tali  non fossero ai fini della decisione di merito in un eventuale giudizio abbreviato. Se il pubblico  ministero “perde tempo”, procrastinando l’acquisizione di elementi che potrebbero risultare  utili nella suaccennata eventualità – si pensi, in particolare, agli elementi rilevanti per la determinazione della pena – imputet sibi. V. anche D. Vicoli, La “ragionevole durata”, 209 ss.   60 A ristoro di tale vulnus, dovrebbe quantomeno garantirsi la riparazione pecuniaria ex  legge 24.3.2001, n. 89: invero il d.l. 26.6.2012, n. 83, conv. in legge 7.8.2012, n. 134, aveva  inopinatamente modificato l’art. 2 della “legge Pinto”, stabilendo che agli effetti del computo  del termine di durata ragionevole ex art. 6 § 1 Conv. eur. dir. uomo – la cui violazione dà titolo  alla riparazione – «il processo penale si considera iniziato con l’assunzione della qualità di imputato […] ovvero quando l’indagato ha avuto legale conoscenza della chiusura delle indagini  preliminari»; la modifica, da cui discendeva l’assurda conseguenza dell’irrilevanza – ai fini  dell’accesso alla riparazione – dell’“irragionevole durata” delle indagini, è stata peraltro “caducata” da C. cost., 23.7.2015, n. 184, dichiarativa dell’illegittimità – per violazione degli artt.  117 Cost. e 6 C.e.d.u. – dell’art. 2 comma 2-bis legge n. 89/2001, «nella parte in cui prevede  che il processo penale si considera iniziato con l’assunzione della qualità di imputato, ovvero  quando l’indagato ha avuto legale conoscenza della chiusura delle indagini preliminari, anziché quando l’indagato, in seguito a un atto dell’autorità giudiziaria, ha avuto conoscenza del  procedimento penale a suo carico».    61 In termini analoghi M. Daniele, Le modifiche in materia di termini, 90; v. altresì F. Cassibba, Art. 406, 1784, nonché, anche per ulteriori approfondimenti, D. Vicoli, La “ragionevole  durata”, 214 ss.    62 V. anche D. Vicoli, La “ragionevole durata”, 218, il quale rileva che «lo scrutinio del  giudice acquista incisività sul presupposto che, all’obbligo del pubblico ministero di svolgere  indagini complete, fa da contraltare quello di astenersi dalle stesse, ove appaiano – alla luce del  materiale già acquisito – sovrabbondanti».      464 Barbara Lavarini   tizie di reato «che rendono particolarmente complesse le investigazioni», per «la  molteplicità di fatti tra loro collegati ovvero per l’elevato numero di persone sottoposte alle indagini o di persone offese».   Ci si chiede, infatti, se dal coordinamento fra le due disposizioni emerga, da un  lato, una “presunzione di non complessità” delle indagini relative ad un unico fatto che coinvolgano un solo indagato e una sola persona offesa – con conseguente  improrogabilità del relativo termine per più di una volta –, dall’altro, un’opposta  “presunzione di complessità” delle indagini lato sensu “cumulative”, in ordine alle quali le «ulteriori proroghe» ex art. 406 comma 2 andrebbero quindi concesse  automaticamente. Ragioni testuali – l’assenza nell’art. 406 di quel riferimento al  “cumulo” che figura invece nell’art. 407 – e logiche – ben può ipotizzarsi un’indagine complessa nonostante si proceda per un solo fatto e nei confronti di un solo indagato – inducono a rispondere negativamente sotto entrambi i profili: invero  la «particolare complessità» dell’indagine, quale motivo di proroga a norma dell’art. 406 comma 2, dovrà essere accertata in concreto, a prescindere dal numero  di fatti o soggetti coinvolti nell’indagine stessa 63.   Resta da stabilire quali elementi vadano forniti al giudice ai fini della decisione  sulla richiesta di proroga. Premesso che – secondo l’impostazione che appare preferibile – il pubblico ministero dovrà precisare gli atti d’indagine che intende ancora  compiere 64, la legge non prevede che egli debba allegare alla richiesta gli atti già  compiuti, ed è discutibile che un siffatto onere di allegazione possa trarsi dal sistema 65, se si considera in primo luogo il canone dell’ubi lex voluit dixit, ubi noluit tacuit – al qual proposito potrebbe non essere casuale che in altre fattispecie di giurisdizione “di controllo” l’allegazione del fascicolo o di taluni atti d’indagine sia  espressamente prevista (cfr. artt. 393 comma 2-bis e 408 comma 1) –, in secondo  luogo l’esigenza di preservare il segreto investigativo, in vista dell’auspicata prosecuzione delle indagini 66. Se peraltro il giudice avesse a disposizione soltanto gli  “argomenti” addotti dal pubblico ministero, la completezza o no delle indagini, che  abbiamo detto rappresentare l’unico reale parametro ai fini della proroga, sarebbe  insuscettibile di un effettivo controllo. Di qui la condivisibilità della tesi dottrinaria  secondo cui l’organo d’accusa deve trasmettere al giudice gli atti d’indagine compiuti, sebbene di questi vada esclusa – a tutela del segreto investigativo – ogni forma di discovery, anche perché la legge prevede la notifica all’indagato e alla persona offesa della richiesta di proroga, non degli atti ad essa allegati 67.                               63 F. Cassibba, Art. 406, 1784.  64 Cfr. M. Daniele, Le modifiche in materia di termini, 90, il quale sottolinea come non   possa bastare il ricorso a formule di stile quale la generica “esigenza di nuove investigazioni”.  Contra, D. Vicoli, La “ragionevole durata”, 222.   65 Cfr. G. Di Chiara, Linee di sistema, 235.  66 Escludono un onere di allegazione del pubblico ministero M. Daniele, Le modifiche in   materia di termini, 88; C. Valentini Reuter, Le forme di controllo, 247.  67 In questi termini M. Ferraioli, Il ruolo di garante, 101; N. Galantini, Riapertura delle in   Il controllo sui tempi dell’indagine 465   5.1. Il procedimento.  Dopo la presentazione, ad opera del pubblico ministero, della richiesta di pro roga, il modello procedimentale diverge a seconda che l’indagine riguardi un reato diverso da quelli elencati negli artt. 51 comma 3-bis e 407 comma 2 lett. a nn.  4 e 7-bis, oppure questi ultimi reati 68.   In applicazione del regime del “doppio binario”, allorché si proceda per i reati  da ultimo ricordati la legge elimina i già limitati spazi di contraddittorio altrimenti  garantiti nel procedimento di proroga, riconoscendo prevalenza assoluta alle esigenze di tutela del segreto investigativo 69. Mutuando una classificazione già  emersa in dottrina, è allora opportuno distinguere, in ordine alla proroga dei termini d’indagine, un procedimento ordinario o in contraddittorio, e un procedimento speciale o de plano 70.   a) Il procedimento ordinario. Di regola la richiesta di proroga, una volta pervenuta nella cancelleria del giudice per le indagini preliminari, è notificata a cura  di questi 71 alla persona sottoposta ad indagini, alla persona offesa che abbia in                               dagini, 5; F. Ruggieri, La giurisdizione di garanzia, 14, nota 41, la quale sottolinea altresì che,  se il giudice investito della richiesta di proroga non avesse a disposizione gli atti del procedimento, non si comprenderebbe perché la legge gli consenta di provvedere d’ufficio sulla libertà  personale (art. 299 comma 3). Sul punto v. anche G. Di Chiara, Linee di sistema, 235; D. Vicoli, La “ragionevole durata”, 223 ss. e 229. In giurisprudenza, cfr. Cass., Sez. III, 5.11.2010,  Vanni, CED, 2010/248669, che, a tutela del segreto investigativo, esclude «che nella procedura  ex art. 406 c.p.p. il sistema conduca ad affermare l’esistenza di un diritto dell’indagato di prendere visione degli atti di indagine e del fascicolo del PM».   68 Si tratta, più nel dettaglio, dei reati di criminalità organizzata di stampo mafioso o assimilati (art. 51 comma 3-bis), di quelli commessi per finalità di terrorismo o eversione dell’ordinamento costituzionale (art. 407 comma 2 lett. a n. 4), dei reati di riduzione in schiavitù, di  organizzazione o favoreggiamento dell’immigrazione clandestina, di pedo-pornografia e di una  serie di altri reati di natura sessuale commessi, per lo più, in danno di minori (art. 407 comma 2  lett. a n. 7-bis).   69 Tali esigenze, intuitive ove si proceda per delitti di criminalità organizzata mafiosa o terroristica, sono particolarmente significative anche quanto ai reati di sfruttamento e abuso sessuale  ex art. 407 comma 2 lett. a n. 7-bis: si pensi alla necessità di evitare che l’indagato scopra  l’identità della persona offesa e possa così esercitare indebite pressioni nei confronti di soggetti,  fra l’altro, particolarmente vulnerabili: cfr. M. Daniele, Le modifiche in materia di termini, 92.   70 V. F. Alonzi, Art. 406, 5008; F. Cassibba, Art. 406, 1406 s. D. Vicoli, La “ragionevole  durata”, 224 ss.   71 C. cost., 3.6.1999, n. 216, ha ritenuto legittima la scelta legislativa di demandare al giudice per le indagini preliminari, anziché al pubblico ministero, la notifica della richiesta di proroga, in quanto scelta funzionale, fra l’altro, a «consentire al giudice verificare, in relazione  alla fattispecie di reato ipotizzata dal pubblico ministero, se la detta notifica debba o no essere  disposta». Sul potere del giudice investito della richiesta di proroga di verificare la correttezza  della qualificazione giuridica data al fatto dal pubblico ministero cfr., in generale, A. Marandola, I registri, 412 ss.      466 Barbara Lavarini   precedenza richiesto di esserne informata 72 e ai relativi difensori 73, unitamente  all’avviso che, entro cinque giorni dalla notificazione, tali soggetti hanno facoltà  di presentare memorie (art. 406 comma 3). È opportuno sottolineare come la predetta notifica assolva non solo la funzione di garantire l’instaurazione del contraddittorio nel procedimento di proroga, ma anche quella di informare della  pendenza del procedimento l’indagato che ne sia ancora all’oscuro, non avendo  ricevuto l’informazione di garanzia, né esperito utilmente l’“ispezione” nel registro ex art. 335 74. Anzi, anche alla luce di quanto si dirà sui limitati spazi del  “contraddittorio sulla proroga”, è proprio quest’ultima funzione ad assumere rilievo cruciale per la tutela dei diritti difensivi: la notifica ex art. 406 comma 3 assicura infatti che un’indagine “soggettivamente mirata” non possa rimanere ignota  all’indagato per più di sei mesi/un anno, in ossequio al principio, costituzionale,  convenzionale ed “euro-unitario” 75, per cui questi ha diritto ad essere informato  nel più breve tempo possibile della natura e delle ragioni dell’accusa 76.   Entro dieci giorni dalla scadenza del termine, in cui l’indagato e l’offeso possono presentare memorie, il giudice per le indagini preliminari, ove ritenga di autorizzare la proroga, provvede con ordinanza emessa in camera di consiglio                               72 La limitazione della notifica alla persona offesa che, nella notizia di reato o con atto successivo, abbia chiesto di essere informata della richiesta di proroga, risponde all’esigenza di  non gravare la cancelleria della ricerca di tutte le possibili persone offese, limitando il contraddittorio a quelle che si dichiarino interessate al procedimento. Ne può però discendere un pregiudizio per l’offeso il quale, in assenza di atti d’indagine che abbiano richiesto l’invio dell’informazione di garanzia, non abbia avuto conoscenza del procedimento e non sia stato quindi in  grado di sollecitare l’informativa sulla proroga: cfr. G. Garuti, Chiusura delle indagini, 406; P.  Rivello, Art. 406, 199.   73 La legge non menziona espressamente questi ultimi come “destinatari” della notifica,  ma, premesso che quanto all’indagato vale la previsione generale ex art. 99, non sembra se ne  possa dubitare nemmeno con riguardo alla persona offesa: così, fra gli altri, F. Alonzi, Art.  406, 5008. Contra, peraltro, Cass., Sez. VI, 21.6.2012, Pieroni, in Cass. pen., 2013, 2744, secondo cui «la richiesta di proroga va notificata al solo indagato e non al suo difensore di fiducia o a quello d’ufficio eventualmente nominato».   74 In ragione di ciò non può certamente condividersi Cass., Sez. V, 27.1.2012, Beccalli in  Cass. pen., 2013, 1539, secondo cui, incredibilmente, «l’omessa notifica all’indagato della richiesta di proroga delle indagini preliminari non è causa di nullità, né determina l’inutilizzabilità degli atti di indagine compiuti dopo la sua presentazione».    75 Il riferimento è, da ultimo, alla direttiva n. 2012/13/UE.  76 Di qui, come si è già detto, l’importanza della precisazione, nella richiesta di proroga no tificata all’indagato e alla persona offesa, delle coordinate spazio-temporali, oltreché giuridiche, del fatto per cui si procede, sulla falsariga dell’art. 369. In una prospettiva de iure condendo ci si deve però chiedere se non sarebbe preferibile, a garanzia del diritto di informativa ex  art. 111 comma 3 Cost., modificare radicalmente la disciplina dell’informazione di garanzia,  prevedendone – almeno di regola – l’invio a fronte dell’iscrizione “soggettiva” nel registro di  cui all’art. 335, ed evitando, così, che la notifica della richiesta di proroga dei termini d’indagine assolva in concreto compiti ultronei rispetto a quelli che le sono propri: sul tema, da ultimo, S. Ciampi, L’informazione dell’indagato, 123 ss.     Il controllo sui tempi dell’indagine 467   senza l’intervento del pubblico ministero e dei difensori, ai quali risulta quindi  assicurato un contraddittorio meramente cartolare (art. 406 comma 4).   Se invece non ritiene, allo stato, di concedere la proroga, il giudice fissa la data  di un’apposita udienza camerale 77, di cui fa dare avviso al pubblico ministero e  ai suddetti altri interessati; dopodiché il procedimento si svolge «nelle forme  dell’art. 127 c.p.p.» – con garanzia, dunque, di contraddittorio orale –, concludendosi con un’ordinanza con cui il giudice autorizza la prosecuzione delle indagini o respinge la richiesta di proroga, in questo caso assegnando al pubblico ministero, ove il “tempo” delle indagini sia ormai scaduto, un termine non superiore  a dieci giorni per determinarsi fra azione penale e richiesta di archiviazione (art.  406 commi 5, 6, 7).   Il provvedimento concessivo della proroga rende utilizzabili, ancorché siano  nel frattempo scaduti i termini d’indagine, gli atti investigativi che il pubblico ministero abbia compiuto dopo la richiesta ex art. 406 comma 1 e prima della comunicazione del suddetto provvedimento 78. Gli atti compiuti dopo la scadenza del  termine originario sono invece inutilizzabili se la richiesta di proroga è rigettata  (art. 406 comma 8) 79.   A meno che la si possa qualificare abnorme, l’ordinanza di autorizzazione o  diniego della proroga è inoppugnabile 80. Un dubbio potrebbe sorgere quanto al                               77 Ci si chiede se l’udienza ex art. 127 vada fissata anche nel caso in cui il giudice non ac colga la richiesta di proroga in quanto intempestiva, cioè formulata quando il termine per le  indagini (“base” o prorogato) era già scaduto. Invero l’intempestività concreta una causa di  inammissibilità, più che di rigetto, della richiesta de qua, per di più – almeno ove si escluda  che il giudice possa retrodatare l’iscrizione della notizia di reato – emergente ictu oculi: ne discende che la fissazione dell’udienza camerale, pur non preclusa dalla lettera dell’art. 406  comma 5 – giacché ragione per «non […] concedere» la proroga può essere sia l’inammissibilità, sia l’infondatezza, della relativa richiesta – offrirebbe tutela eccessiva alle ragioni del  pubblico ministero, tanto più se si considera che la disciplina generale del procedimento camerale prevede la dichiarazione de plano, senza formalità di procedura, dell’inammissibilità  dell’atto introduttivo (art. 127 comma 9). In senso contrario, parrebbe, F. Alonzi, Art. 406,  5008, secondo cui il giudice è tenuto a fissare l’udienza camerale sia quando ritenga «insussistenti le ragioni legittimatrici della proroga», sia quando ritenga «già scaduti i termini d’indagine».   78 V. Cass., Sez. VI, 7.4.2011, Passarelli, in Cass. pen., 2012, 2648.  79 Si osserva in dottrina che, quanto all’utilizzabilità degli atti compiuti – a termini ormai   scaduti – in pendenza del procedimento di proroga, si impone una valutazione secundum eventum: «ragioni di economia esigono che essi siano immediatamente utilizzabili […] in seguito,  qualora la proroga non venisse disposta, bisogna ritenere che divengano invalidi ex tunc»: testualmente M. Daniele, Le modifiche in materia di termini, 98; v. anche G. Varraso, Chiusura  e avviso di conclusione, 689.   80 Da ultimo, Cass., Sez. VI, 8.5.2012, C., CED, 2012/252721. In dottrina, G. Spangher, La  proroga del termine, 816, che esemplifica i casi di abnormità, e conseguente ricorribilità per  cassazione, dell’ordinanza ex art. 406, nella «concessione di una quarta proroga, ovvero di una  proroga al di là dei termini indicati dalla legge».      468 Barbara Lavarini   provvedimento emesso in esito all’udienza ex art. 406 comma 5, giusta il rinvio di  tale disposizione all’art. 127, i cui commi 7 e 8 prevedono che l’ordinanza conclusiva del procedimento camerale sia ricorribile per cassazione. Le Sezioni Unite  hanno però affermato che il predetto rinvio, in quanto testualmente riferito alle  forme previste dall’art. 127, anziché sic et simpliciter alla disposizione, intende  mutuare dalla stessa solo le regole per l’udienza camerale, non anche la disciplina  del ricorso per cassazione 81. Al di là di tale argomento formalistico, va notato  come in altri casi, in cui il modello procedimentale ex art. 127 è variamente richiamato, la legge stabilisca espressamente se, ed in che limiti, l’ordinanza decisoria sia impugnabile (cfr. artt. 409, 324): ne segue, alla luce del principio di tassatività ex art. 568, l’inoppugnabilità dei provvedimenti i quali, sebbene emessi  all’esito di procedimento camerale, non siano specificamente qualificati impugnabili 82.   Per concludere, non può che rilevarsi come l’effettività del contraddittorio,  tanto nella forma cartolare ex art. 406 comma 3, quanto nell’udienza camerale di  cui agli artt. 406 comma 5 e 127, sia pregiudicata dal fatto che né l’indagato, né la  persona offesa, hanno piena conoscenza degli atti d’indagine 83. Parte della dottrina, sulla scorta di una giurisprudenza costituzionale per cui «il sistema delineato  dall’art. 127 c.p.p. comporta implicitamente l’obbligo di depositare gli atti trasmessi ai fini della decisione nel procedimento camerale, e il connesso diritto delle parti di prenderne visione» 84, ipotizza che anche nell’udienza ex art. 406 comma 5 le parti possano accedere agli atti d’indagine prodotti dal pubblico ministero 85. Come abbiamo detto, però, sebbene questi atti vadano prodotti a beneficio  del giudice, il cui controllo sui tempi dell’indagine sarebbe altrimenti solo apparente, nessuna discovery può conseguirne in favore dell’indagato e della persona  offesa, se non altro perché, in difetto di un’espressa previsione di segno contrario,  il segreto investigativo non è superabile 86.   b) Il procedimento speciale. Nessuno spazio è riconosciuto al contraddittorio,  né cartolare, né orale, quando la proroga dei termini d’indagine sia chiesta nei                               81 Cass., Sez. Un., 6.11.1992, Bernini, in Cass. pen., 1993, 520. Per la ricostruzione del precedente contrasto giurisprudenziale, e delle diverse posizioni dottrinarie, cfr. F. Alonzi, Art. 406,  5011 s.; G. Garuti, Chiusura delle indagini, 410 ss.; G. Spangher, La proroga del termine, 816.   82 Non reputa tali argomenti decisivi, e conclude per l’impugnabilità ex art. 127 comma 5  delle ordinanze di cui all’art. 406 commi 4 e 5, D. Vicoli, La “ragionevole durata”, 257 ss.   83 Fra gli altri, F. Caprioli, Indagini preliminari, 637; M. Ferraioli, Il ruolo di garante, 97.  84 C. cost., 20.12.2000, n. 558.  85 G. Varraso, Chiusura e avviso di conclusione, 677 s.; D. Vicoli, La “ragionevole dura ta”, 228 s.  86 Cfr. g.i.p. Trib. Palermo, 8.3.2001, Di Fisco, in Giur. merito, 2002, 1054, secondo cui, in   ragione della segretezza delle indagini, nessun atto può essere messo a disposizione degli interessati al procedimento di proroga, a partire dall’indagato, salva diversa statuizione del pubblico ministero. V. anche supra, 5.1, nota 67.     Il controllo sui tempi dell’indagine 469   procedimenti per i delitti ex artt. 51 comma 3-bis e 407 comma 2 lett. a, nn. 4 e  7-bis. L’art. 406 comma 5-bis prevede infatti che in tale caso non si applichino  «le disposizioni dei commi 3, 4 e 5»: ne consegue che sulla richiesta di proroga,  di cui non è prevista la notifica all’indagato e alla persona offesa, il giudice  decide con ordinanza, che, quale che ne sia il contenuto, è comunicata al solo  pubblico ministero.   Considerato che, in ordine agli stessi reati dei quali si discute, da un lato è già  vietata la comunicazione all’indagato (e all’offeso) delle iscrizioni nel registro  delle notitiae criminis, dall’altro i termini “base” e “massimi” d’indagine sono più  ampi, può succedere che le indagini si svolgano per oltre due anni alla completa  insaputa dell’interessato, in palese violazione del diritto di costui ad essere tempestivamente informato del tenore dell’accusa e a disporre delle condizioni necessarie a preparare la difesa: sotto quest’ultimo profilo, in particolare, è evidente il  pregiudizio in cui l’indagato potrebbe incorrere nella ricerca di elementi probatori  a rischio di dispersione 87.   Né consola il rilievo per cui, posta l’ineffettività del contraddittorio nell’ordinario procedimento di proroga, la disciplina ex art. 406 comma 5-bis sarebbe  solo apparentemente più rigida, ed anzi andrebbe apprezzata perché più coerente  con la segretezza delle indagini 88. Altro è infatti un meccanismo che, pur non garantendo un contraddittorio pieno, comunque permette all’indagato di sapere, nell’arco di alcuni mesi, che un procedimento a suo carico è in corso, altro l’eventualità di due anni di indagini a totale insaputa di chi ne è “oggetto” 89. Sebbene  le esigenze difensive debbano bilanciarsi, anche nella prospettiva costituzionale,  col danno che la caduta del segreto può arrecare ad investigazioni delicate, il bilanciamento non può tradursi nella radicale compromissione delle chances di  difesa 90.                               87 Cfr., in particolare, A. Marandola, I registri, 536 ss.; G. Ubertis, Non termini astratti,   482; G. Varraso, Chiusura e avviso di conclusione, 679.  88 F. Alonzi, Le attività del giudice, 289; M. Ferraioli, Il ruolo di garante, 105. In una di versa prospettiva cfr. P. Ferrua, Carenze ed eccessi di garanzia, 549, il quale manifesta perplessità, sotto il profilo «della disparità di trattamento nell’esercizio del contraddittorio», in  ordine alla duplicazione dei modelli procedimentali, auspicando, peraltro, la generalizzata adozione del «modello semplificato».   89 Non esime dal sottolineare la gravità del problema il fatto che esso abbia scarso rilievo  statistico, essendo improbabile – come una dottrina osserva (cfr. V. Grevi, Nuovo codice di  procedura penale, 20) – che indagini per reati di criminalità organizzata, o per gli altri gravi  reati ex art. 407 comma 2 lett. a n. 7-bis, durino anni senza che si compiano atti “garantiti” o si  applichino misure cautelari.   90 D. Vicoli, La “ragionevole durata”, 233, auspica l’introduzione di un «sistema elastico», che «senza vincoli imposti dal titolo del reato», affidi al giudice «il compito di valutare  […] la sussistenza o meno di fondati motivi idonei ad escludere l’operatività delle garanzie  riconosciute alla persona sottoposta alle indagini».     470 Barbara Lavarini   5.2. Le proroghe “speciali”.  Per comodità espositiva accomuniamo nella qualifica di “proroghe speciali”   due casi in cui i termini – anche “massimi” – per la conclusione delle indagini  vengono eccezionalmente protratti, ex lege o per provvedimento del giudice, ai  fini del compimento di atti determinati, i quali, conseguentemente, non incorrono  nell’inutilizzabilità ex art. 407 comma 3 se compiuti quando i termini “ordinari”  sono scaduti.   a) Una prima fattispecie si rinviene nella disciplina dell’incidente probatorio.  Questo va di regola chiesto entro i termini per la conclusione delle indagini, e  comunque in tempo per l’assunzione della prova prima della relativa scadenza  (art. 393 comma 1). I termini de quibus sono però eccezionalmente prorogabili  dal giudice «per il tempo indispensabile all’assunzione della prova» 91: a’) a richiesta del pubblico ministero o della persona sottoposta ad indagini, quando risulta che la richiesta di incidente probatorio non avrebbe potuto essere formulata  anteriormente 92; b’) anche d’ufficio 93, quando il termine per le indagini preliminari scade durante l’esecuzione dell’incidente (artt. 393 comma 4, 407 comma 1).   b) Un indiretto meccanismo di proroga può poi “scattare” a seguito della notifica all’indagato dell’avviso di conclusione delle indagini 94. Se infatti costui, entro venti giorni da tale notifica, chiede al pubblico ministero di compiere nuovi  atti investigativi o di assumerne le dichiarazioni spontanee o l’interrogatorio (art.  415-bis comma 3), detto organo fruisce di un termine ex lege di trenta giorni dalla  richiesta – prorogabile dal giudice una sola volta e per non oltre sessanta giorni –  per provvedere agli atti de quibus (art. 415-bis comma 4), i quali, se compiuti entro quest’ultimo termine, sono utilizzabili ancorché sia nel frattempo «decorso il  termine stabilito dalla legge o prorogato dal giudice per l’esercizio dell’azione  penale o la richiesta di archiviazione» (artt. 415-bis comma 5 e 407 comma 3) 95.                               91 Il provvedimento di proroga è in ogni caso comunicato al procuratore generale (art. 393   comma 4 ult. periodo).  92 Ciò ad evitare, come si afferma nella Relazione, 514, che il pubblico ministero formuli la   richiesta di incidente probatorio in prossimità della scadenza dei termini d’indagine al solo  scopo di protrarre queste ultime. Sul tema cfr. V. Grevi, Funzioni di garanzia, 39.   93 Così F. Cordero, Procedura penale, 871; per uno spunto cfr. anche C. cost., 16.3.2001, n.  70 (ord.).   94 Secondo M. Chiavario, Diritto processuale penale, 489, si tratterebbe invece di «una sorta di “restituzione nel termine”».   95 Va da sé che il termine ex art. 415-bis comma 4 non ha ragione di applicarsi finché i termini  ordinari di durata delle indagini non siano scaduti, conseguendone che gli atti, sollecitati dalla difesa a seguito dell’avviso di conclusione delle indagini, sono in tale caso utilizzabili seppure compiuti quando «trenta giorni dalla presentazione della richiesta» sono decorsi. Come rileva F. Caprioli,  Nuovi epiloghi, 283, non si comprenderebbe, infatti, «per quale motivo i termini ordinari di svolgimento dell’indagine dovrebbero addirittura subire una riduzione per effetto della richiesta dell’indagato o del difensore ex art. 415 bis»; v. anche L. Iandolo Pisanelli, L’avviso, 210.     Il controllo sui tempi dell’indagine 471   Stando alla lettera della legge, in entrambi i casi descritti gli atti, eccezionalmente utilizzabili nonostante gli ordinari termini d’indagine siano scaduti, sono  solo quelli per cui è stata disposta la “proroga speciale”, cioè la prova acquisita in  incidente probatorio, nonché l’interrogatorio, le dichiarazioni spontanee, o gli ulteriori atti d’indagine richiesti dalla difesa a norma dell’art. 415-bis 96. Parte della  dottrina sottolinea però – non senza ragione – che non ha senso «stabilire la riapertura di una fase processuale, per poi limitare la tipologia degli atti che nella  stessa fase possono essere compiuti» 97, tenuto conto, fra l’altro, che nuovi approfondimenti investigativi potrebbero rendersi necessari proprio in virtù degli esiti  dell’incidente probatorio o delle indagini sollecitate dalla difesa.   6. L’inosservanza dei termini d’indagine: profili generali.   Come abbiamo accennato in premessa, i termini d’indagine possono qualificarsi perentori sotto il profilo dell’attività investigativa, giacché l’art. 407 comma 3, sanzionando con l’inutilizzabilità «gli atti di indagine compiuti dopo la  scadenza del termine» stabilito dalla legge o prorogato dal giudice, prevede, di  fatto, una decadenza 98 del pubblico ministero dal potere d’indagare 99.   L’inosservanza dei termini de quibus non ha invece conseguenze sul poteredovere del pubblico ministero di esercitare l’azione penale (o all’opposto richiedere l’archiviazione), che non solo rimane inalterato 100, ma è vieppiù garantito                               96 Cfr., fra gli altri, L. Iandolo Pisanelli, L’avviso, 219 s.; G. Varraso, Chiusura e avviso di  conclusione, 706; D. Vicoli, La “ragionevole durata”, 253.   97 Testualmente M. Daniele, Le modifiche in materia di termini, 101; v. anche V. Grevi,  Funzioni di garanzia, 39.   98 M. Chiavario, La riforma del processo penale, 258, ravvisa nella disciplina dell’inosservanza dei termini d’indagine un «esempio di contaminazione tra ‘decadenza’ e ‘inutilizzabilità’ dell’atto». V. anche D. Vicoli, La “ragionevole durata”, 170.   99 O. Dominioni, Chiusura delle indagini, 66; v. anche M.G. Aimonetto, La “durata ragionevole”, 146; M. Daniele, Le modifiche in materia di termini, 96 nota 64; G. Giostra, L’archiviazione, 38 s.; E. Gironi, I termini di durata massima, 702; Contra, F. Alonzi, Art. 407, 5020  s., secondo cui «l’impostazione interpretativa che ipotizza una perdita del potere investigativo  del p.m., a seguito della decorrenza dei termini massimi d’indagine, non appare condivisibile  […] perché […] appare necessario distinguere tra il potere di compiere un atto e la rilevanza,  efficacia e destinazione dell’atto stesso».   100 È chiarissima, sul punto, la Relazione, 518, ove si dà conto di come sia stata «respinta  l’idea che il decorso del termine possa configurarsi come una vera e propria decadenza dall’azione penale». L’assunto è del resto pacifico sia in dottrina (ex plurimis, F. Caprioli, Indagini preliminari, 636; G. Garuti, Chiusura delle indagini, 418; G. Giostra, L’archiviazione, 38), sia nella  giurisprudenza ordinaria (cfr. Cass., Sez. VI, 20.3.2009, Di Popolo, CED, 2009/243839; Cass.,  Sez. II, 23.4.1993, Molfettini, in Riv. it. dir. proc. pen., 1995, 273; Cass., sez. III, 19.11.1992, De  Laurenti, in Cass. pen., 1993, 2884) e costituzionale (v. C. cost., 27.11.1991, n. 436).     472 Barbara Lavarini   dall’art. 412 comma 1, che, a presidio del principio ex art. 112 Cost., configura la  scadenza del “tempo” delle indagini come caso di necessaria avocazione di queste ad opera del procuratore generale presso la corte d’appello 101.   Tanto il meccanismo sanzionatorio ex art. 407 comma 3, quanto l’avocazione,  rappresentano strumenti di controllo del rispetto dei termini d’indagine: nel primo  caso si tratta di un controllo giurisdizionale diffuso, ad opera del giudice via via  chiamato a decidere sulla base di atti compiuti fuori termine; nel secondo caso di un  controllo interno agli uffici dell’accusa, riconducibile ai rapporti gerarchici fra la procura generale presso la corte d’appello e la procura della Repubblica presso il tribunale. Entrambi gli strumenti, peraltro, assolvono a monte ad una funzione preventiva,  scoraggiando il pubblico ministero dal tenere comportamenti negligenti o dilatori 102.   6.1. L’inutilizzabilità degli atti d’indagine tardivi.  Per delineare i contorni dell’inutilizzabilità ex art. 407 comma 3 occorre in   primo luogo precisarne l’oggetto, cioè chiarire a quali atti il vizio afferisca.  Vuoi perché l’inutilizzabilità è species di invalidità esclusiva della prova, vuoi   per il testuale riferimento della citata disposizione agli «atti di indagine», il vizio  in esame può evidentemente colpire solo gli atti a contenuto lato sensu probatorio 103, sicché restano validi, ancorché compiuti quando i termini ex artt. 405-407  sono scaduti, gli atti di impulso processuale 104, nonché le richieste e i provvedimenti cautelari (personali e reali) e pre-cautelari 105.   Per ‘atto’ deve poi intendersi, secondo la giurisprudenza, l’‘attività’ investigativa, non la relativa documentazione, né tantomeno il deposito di questa: ne segue,  ad esempio, l’utilizzabilità di un accertamento tecnico svolto in terminis, pur se la  redazione e il deposito dell’elaborato riepilogativo dei relativi esiti intervengano a  termine scaduto 106. Si è precisato, ancora, che non vanno inclusi fra gli atti inuti                             101 Cfr., in particolare, G. Varraso, Chiusura e avviso di conclusione, 688.  102 M.G. Aimonetto, La “durata ragionevole”, 146; A. Bernardi, Art. 407, 523.  103 In dottrina, per tutti, G. Spangher, La proroga del termine, 813. In giurisprudenza v.   Cass., Sez. III, 2.7.2003, Vitali, in Cass. pen., 2004, 3675, secondo cui «[…] la scadenza del  termine stabilito per le indagini inibisce il compimento di quegli atti che, per il contenuto e la  funzione, riguardano l’acquisizione delle prove».   104 In particolare, come si è già più volte ricordato, l’esercizio dell’azione penale.  105 Cfr. A. Marandola, I registri, 417; G. Spangher, La proroga del termine, 813; G. Varra so, Chiusura e avviso di conclusione, 687; D. Vicoli, La “ragionevole durata”, 175. In giurisprudenza, ex plurimis, Cass., Sez. II, 15.10.2003, Marchi, in Cass. pen., 2005, 2327; Cass.,  Sez. III, 10.11.1999, Passiatore,  in Cass. pen., 2001, 1546. Contra, isolatamente, Cass., Sez.  V, 15.4.1992, Marsiglia, in Cass. pen., 1993, 442, in materia di sequestro preventivo. Tutt’altra  questione, evidentemente, è quella dell’utilizzabilità o meno degli atti d’indagine tardivi a fondamento dei provvedimenti cautelari: v. infra, in questo §.   106 Cass., Sez. II, 17.10.2007, Camilli, CED, 2007/238437. Con riguardo alle intercettazioni, Cass., Sez. II, 4.5.1993, Bozzi, CED, 1993/194709, ha ritenuto pienamente utilizzabili i re   Il controllo sui tempi dell’indagine 473   lizzabili ex art. 407 comma 3 «quelli costituenti mera rielaborazione di attività  precedentemente svolte» – ad esempio le note riassuntive redatte dalla polizia giudiziaria all’esito di un’investigazione complessa, onde fornirne un’illustrazione  organica e agevolare la consultazione della relativa documentazione – o quelli «meramente ricognitivi, finalizzati a documentare la permanenza di situazioni già in  precedenza compiutamente accertate» 107.   Nulla quaestio sul fatto che l’inutilizzabilità de qua possa attingere sia gli atti  d’indagine del pubblico ministero 108, sia quelli della polizia giudiziaria 109.   Quanto agli atti, a contenuto in tutto o in parte probatorio, ascrivibili al giudice  per le indagini preliminari, occorre distinguere. In ordine all’incidente probatorio, vige l’apposita disciplina di cui si è parlato a proposito delle proroghe  “speciali”: sembra quindi doversi concludere che una prova, assunta “fuori termine” senza rispettare la predetta disciplina – cioè in mancanza di proroga ex art.  393 comma 4, o a seguito di una proroga illegittima –, sia inutilizzabile 110.   Resta invece utilizzabile, quand’anche svolto a termine scaduto, l’interrogatorio di garanzia, che, in ragione della sua finalità prevalentemente difensiva,  non è propriamente un atto “investigativo”, ed è d’altronde atto “dovuto”, pena la  caducazione della misura cautelare, nell’ambito del procedimento incidentale de  libertate 111.   Si dubita dell’estensione dell’inutilizzabilità ex art. 407 comma 3 agli atti d’indagine compiuti sì fuori termine, ma favorevoli all’indagato. A sostegno della tesi negativa si adduce l’esigenza di prevenire comportamenti scorretti del pubblico ministero, che allo scopo di estromettere dal processo elementi favorevoli alla difesa potrebbe dilazionarne l’acquisizione a termini scaduti 112. Si sottolinea, ancora, come sia paradossale che un termine, dettato preminentemente a garanzia della persona sottoposta  ad indagini, le si ritorca contro, privandola di elementi di prova a difesa 113.                              lativi risultati nel caso in cui esclusivamente le trascrizioni delle comunicazioni intercettate  siano state compiute fuori termine.   107 Cass., Sez. III, 20.1.2012, V.D.H.J., in Dir. pen. proc., 2012, 426.  108 Discutibilmente, Cass., Sez. I, 10.1.2005, B., CED, 2005/230869, esclude che l’inutiliz zabilità ex art. 407 comma 3 si estenda alle dichiarazioni spontanee rese dall’indagato contra  se dopo la scadenza del termine, sul presupposto che le stesse non appartengano alla categoria  degli atti di indagine compiuti dal pubblico ministero a cui la disposizione fa riferimento.   109 Cfr. M.G. Aimonetto, La “durata ragionevole”, 146 s.  110 Cfr. Cass., Sez. I, 5.5.1992, Modeo, in Arch. nuova proc. pen., 1992, 777, che nel l’escludere l’impugnabilità del provvedimento del giudice per le indagini preliminari, di accoglimento della richiesta di proroga ex art. 393 comma 4, ha affermato che l’illegittima o irrituale proroga dei termini per le indagini e l’illegittimità dell’incidente probatorio trovano rimedio  nell’inutilizzabilità degli atti d’indagine o delle prove acquisite con l’incidente suddetto.   111 Fra le altre, Cass., Sez. II, 28.1.2003, Scuto, in Cass. pen., 2003, 3880.  112 G. Giostra, L’archiviazione, 41 s.  113 R. Aprati, La notizia di reato, 274. V. anche L. Iannuzzi, Le indagini del pubblico mini stero, 5.     474 Barbara Lavarini   Sul fronte opposto, potrebbe osservarsi che gli artt. 407 comma 3 e 191 non  autorizzano limitazioni dell’ambito applicativo del vizio, anche perché questo,  come si è detto, consegue alla decadenza del pubblico ministero dal potere di  investigare genericamente inteso, senza distinzioni fra indagini “a carico” e “a  discarico” 114. Il rischio di perdere importanti elementi a difesa potrebbe poi essere neutralizzato recuperando i medesimi attraverso le investigazioni difensive 115.   Questi ultimi argomenti non appaiono però convincenti: nel bilanciamento fra  il diritto di difesa – a cui la fruibilità di tutti gli elementi pro reo, ancorché tardivamente acquisiti, è funzionale – e la ragionevole durata delle indagini – che si  vorrebbe meglio garantita da un’inutilizzabilità “senza eccezioni” – non può che  prevalere il primo. Secondo autorevole dottrina, del resto, l’inutilizzabilità in genere, non solo quella ex art. 407 comma 3, non può colpire le prove a discarico:  «poiché la Costituzione pone la tutela dei diritti inviolabili dell’uomo ad obiettivo  fondamentale dell’ordinamento, nel processo penale l’innocenza, e comunque la  minore responsabilità dell’imputato, devono poter essere sempre accertate» 116.   Abbiamo già detto che per l’accertamento dell’inutilizzabilità ex art. 407  comma 3 dovrebbe consentirsi al giudice di retrodatare l’iscrizione della notizia di  reato 117. In caso di retrodatazione, peraltro, il vizio colpirà gli atti che, grazie  all’anticipo dell’iscrizione, risultino compiuti fuori termine, non anche gli atti  anteriori all’iscrizione effettiva, illegittimamente postergata 118. Ciò non toglie  che tali atti possano risultare invalidi ad altro titolo: come la Corte costituzionale  ha precisato – per tale via dichiarando infondata la questione di legittimità, per  violazione degli artt. 3, 24, 111 comma 3 Cost., degli artt. 335 e 407 comma 3  laddove non prevedono «l’inutilizzabilità degli atti di indagine compiuti nei confronti dell’imputato in epoca anteriore alla sua iscrizione nel registro [...] e successiva al momento nel quale ha comunque assunto la qualità di persona nei cui  confronti sono svolte le indagini» –, l’iscrizione ex art. 335 «ha una valenza meramente ricognitiva, non costitutiva dello status di persona sottoposta alle indagini», sì che «le garanzie difensive che la legge accorda a quest’ultima, in relazione  ai singoli atti compiuti, debb[o]no ritenersi pienamente operanti anche in assenza                               114 Cfr., in particolare, A. Marandola, I registri, 418.  115 M. Daniele, Le modifiche in materia di termini, 98.  116 Testualmente M. Scaparone, Procedura penale, I, 419.  117 V. supra, 3.  118 Cass., Sez. Un., 23.4.2009, Fruci, cit. In dottrina v. D. Vicoli, La “ragionevole durata”,   179 ss.; A. Zappulla, L’attuale disciplina, 528; Contra, F.R. Dinacci, Sempre incerti, 3006,  nonché, sul presupposto che «la attività del pubblico ministero che omette o ritarda l’iscrizione  [vada] equiparata […] ad uno stadio pre-investigativo sottoposto al divieto di cui all’art. 330  c.p.p.» (cioè al divieto di compiere veri e propri atti d’indagine anziché mera attività funzionale alla ricerca della notitia criminis: v. meglio supra, Cap. I, Sez. I, 2.2), N. Galantini, Diritto  di difesa e difetto di potere investigativo, 42.     Il controllo sui tempi dell’indagine 475   dell’iscrizione», con quanto ne consegue, in termini di invalidità dell’atto, ove le  stesse non siano invece assicurate 119.   Si discute, ancora, sulla natura “patologica” o “fisiologica” dell’inutilizzabilità  de qua 120, e sulla sua conseguente operatività in ogni fase del procedimento e agli  effetti di qualsiasi decisione il giudice debba assumere, o nella sola fase dibattimentale, con conseguente fruibilità degli atti “intempestivi” per le decisioni interne alle indagini – in primis quelle cautelari –, o conclusive di queste, dell’udienza  preliminare o dei riti deflattivi del dibattimento.   Sebbene non manchino, soprattutto in giurisprudenza, posizioni riduttive della  portata del vizio 121, la qualificazione del medesimo come inutilizzabilità patologica appare indubitabile: non può certamente dirsi acquisito secundum legem –  coerentemente al modello dell’inutilizzabilità “fisiologica” 122 – il risultato di  un’attività investigativa che il pubblico ministero è decaduto dal potere di compiere 123. Si aggiunga che, se l’inutilizzabilità de qua rilevasse ai soli effetti dell’uso dibattimentale dell’atto tardivo, la relativa previsione si rivelerebbe presso                             119 C. cost., 22.7.2005, n. 307. In dottrina, A. Marandola, I registri, 228 ss., secondo cui   «l’omessa iscrizione, in presenza di una situazione che la impone, non toglie alla persona  interessata la qualifica di indagato e i relativi diritti, con la conseguente nullità degli atti  compiuti in loro violazione»; v. anche, con qualche diversa sfumatura, F. Barro, Cassazione  ancora disorientata, 1419; S. Ciampi, L’informazione dell’indagato, 262; N. Galantini, Diritto di difesa e difetto di potere investigativo, 41; D. Vicoli, La “ragionevole durata”, 184.  In giurisprudenza, recentemente, Cass., Sez. V, 21.12.2010, Mastrochirico, in Cass. pen.,  2012, 622, ove si afferma che «laddove una persona sia raggiunta da indizi di reità quale autore del reato oggetto di indagini, il dato formale della mancata iscrizione di detta persona  nel registro degli indagati non esclude che alla stessa sia dovuto l’avviso di esecuzione  dell’accertamento [tecnico non ripetibile] con la conseguente assicurazione dei diritti di assistenza difensiva […]».   120 Per la distinzione si rinvia a E. Amodio, Fascicolo processuale, 172 s.; N. Galantini,  L’inutilizzabilità della prova, 5 ss.; M. Nobili, La nuova procedura penale, 145 ss. In giurisprudenza, v. Cass., Sez. Un., 21.6.2000, Tammaro, cit.   121 Cfr., recentemente, Cass., Sez. VI, 9.10.2012, Vi. Cu., cit.; Cass., Sez. VI 19.12.2011, I.,  in Cass. pen., 2013, 2744; Cass., Sez. V, 12.7.2010, La Rosa, in Cass. pen., 2011, 3503, secondo cui gli atti d’investigazione compiuti dopo la scadenza dei termini d’indagine preliminare sono utilizzabili nel giudizio abbreviato. In dottrina A. Landolfi, L’inutilizzabilità a seguito  di perenzione del termine di indagine, 2437.   122 Cfr. per tutti M. Nobili, La nuova procedura penale, 145 ss., che così qualifica l’inutilizzabilità di quelle prove che, pur legittimamente acquisite (secundum legem, appunto), non  rilevano in date fasi del procedimento.   123 Conformemente, in dottrina, M.G. Aimonetto, La durata ragionevole, 146; A. Marandola, I registri, 416; G. Varraso, Chiusura e avviso di conclusione, 688; D. Vicoli, La “ragionevole durata”, 173 s. In giurisprudenza cfr. Cass., Sez. III, 10.11.1999, Passiatore, cit., Cass.,  Sez. VI, 6.8.1992, Ferlin, cit., secondo cui gli atti investigativi tardivi non sono utilizzabili ai  fini dell’emissione di un provvedimento cautelare.     476 Barbara Lavarini   ché superflua, dato che gli atti d’indagine – di regola – sono inutilizzabili in dibattimento a prescindere dalla “tardività” 124.   Va dato conto, da ultimo, di un orientamento giurisprudenziale secondo cui  l’invalidità de qua, siccome riferibile agli atti d’indagine e non alle prove, non  soggiacerebbe al regime ex art. 191 comma 2, e sarebbe quindi rilevabile solo su  eccezione di parte 125. Premessa la pretestuosità della distinzione – non potendo  contestarsi la riconducibilità degli atti investigativi ad una nozione ampia di prova, quantomeno agli effetti dell’applicazione dei principi fondamentali in materia 126 –, la tesi in esame è in aperto conflitto col dato normativo, giacché la succitata disposizione, da cui si trae il regime tanto dell’inutilizzabilità “generale” ex  art. 191 comma 1, quanto delle inutilizzabilità “speciali” – quali, appunto, quella  ex art. 407 comma 3 –, non contempla eccezioni alla regola della rilevabilità d’ufficio in ogni stato e grado del procedimento 127.   6.2. L’avocazione.  A conferma, e ad ulteriore garanzia, del fatto che la scadenza dei “tempi” d’in dagine non esime il pubblico ministero dall’obbligo di determinarsi sull’esercizio  dell’azione penale, gli artt. 412 comma 1 e 413 comma 1 stabiliscono che il procuratore generale presso la corte d’appello, d’ufficio o su richiesta della persona  sottoposta ad indagini o della persona offesa, «dispone con decreto motivato  l’avocazione delle indagini preliminari» se il procuratore della Repubblica presso  il tribunale «non esercita l’azione penale o non richiede l’archiviazione nel termine stabilito dalla legge o prorogato dal giudice» 128. Perché il procuratore generale                               124 Cfr. A. Furgiuele, La “ragionevole durata” delle indagini, 1194.  125 Cass., Sez. VI, 9.10.2012, Vi. Cu., cit.; Cass., Sez. VI, 24.2.2009, Abis, cit.; Cass., Sez.   I, 17.3.1992, Ballerini, in Giust. pen., 1993, III, 406. In dottrina si rileva come tale orientamento, lasciando all’indagato la scelta di formulare o no l’eccezione di inutilizzabilità, sia funzionale a consentire l’uso pro reo degli atti intempestivi (cfr. L. Iannuzzi, Le indagini del pubblico ministero, 5). Si obietta però che lo strumento non è adeguato all’obiettivo, tenuto conto, da  un lato, che anche precludendo al giudice di dichiarare l’inutilizzabilità d’ufficio, la stessa potrebbe essere eccepita dal pubblico ministero (Cfr. R. Aprati, La notizia di reato, 274 ss.; D.  Vicoli, La “ragionevole durata, 177), dall’altro, che per tale via diverrebbero utilizzabili anche  gli elementi “a carico” intempestivamente acquisiti, ove una difesa disattenta non eccepisse il  vizio (v. A. Marandola, I registri, 419). Anche nella prospettiva, che qui si accoglie, dell’inoperatività dell’art. 407 comma 3 in ordine agli elementi pro reo, nessuna deroga va quindi ravvisata al regime della rilevabilità d’ufficio: dovrà essere il giudice, quale che sia l’atteggiamento dell’indagato, a non espungere dal materiale di cognizione un elemento a costui favorevole solo perché intempestivamente acquisito.   126 Per tutti V. Grevi, Prove, 284 s.  127 Cfr. M.G. Aimonetto, La “durata ragionevole”, 146; M. Daniele, Le modifiche in mate ria di termini, 97 s.; A. Marandola, I registri, 419; D. Vicoli, La “ragionevole durata”, 176.  128 A norma dell’art. 70 commi 6 e 6-bis ord. giud. il decreto di avocazione va comunicato     Il controllo sui tempi dell’indagine 477   possa acquisire le informazioni necessarie all’esercizio del potere avocativo, l’art.  127 disp. att. prescrive alla segreteria del pubblico ministero di «trasmettere ogni  settimana» al procuratore stesso «un elenco delle notizie di reato contro persone  note» per le quali le determinazioni ex art. 326 non sono state assunte entro il  termine previsto dalla legge o prorogato ex iudice 129.   L’utilizzo, nell’art. 412 comma 1, dell’indicativo ‘dispone’, mentre ex art. 412  comma 2 il procuratore generale ‘può disporre’ l’avocazione nel diverso caso in  cui il giudice per le indagini preliminari non abbia accolto de plano la richiesta di  archiviazione, lascia intendere che l’avocazione c.d. “per scadenza dei termini”  sia obbligatoria 130. Ciò peraltro non significa che sia invalida l’azione penale  esperita ultra terminos dal pubblico ministero “originario” prima dell’avocazione 131: come abbiamo detto, la scadenza dei termini d’indagine non priva  l’organo d’accusa, genericamente inteso, del potere di agire, la perentorietà dei  termini de quibus riverberandosi soltanto sul potere investigativo 132.   A seguito dell’avocazione, il procuratore generale fruisce di un termine di  trenta giorni – decorrenti dal decreto di avocazione ex officio o dalla richiesta di  avocazione formulata dall’indagato o dall’offeso – per svolgere le indagini preli                            al CSM e al procuratore della Repubblica interessato, il quale può proporre reclamo al procuratore generale presso la Corte di cassazione.   129 Rileva M.G. Aimonetto, La “durata ragionevole”, 143, che siccome l’inosservanza dell’obbligo di informativa non è sanzionata, «la sua adempienza è rimessa alla correttezza delle  singole procure». V. anche A. Furgiuele, La “ragionevole durata” delle indagini, 1197, secondo cui per rendere maggiormente effettivo l’obbligo di avocazione del procuratore generale  «andrebbero trasmessi al suo ufficio non già gli elenchi, ma i fascicoli dei procedimenti rispetto ai quali si è verificata l’inerzia del procuratore della Repubblica».   130 Ex plurimis, F. Caprioli, L’archiviazione, 578; A. Cassiani, Il potere di avocazione, 81;  M.L. Di Bitonto, Avocazione, 114. Contra, isolatamente, Pret. Vercelli, 4.7.1991, De Paoli, in  Arch. nuova proc. pen., 1991, 532, nonché, sia pure in termini dubitativi, M. Deganello, Contributo allo studio dei termini, cit., 136 s., il quale dà altresì conto della lettura riduttiva che  dell’obbligo di avocazione si dà nella prassi degli uffici del pubblico ministero.   131 Va da sé che conclusioni diverse si impongono nell’opposta ipotesi in cui il pubblico  ministero a quo eserciti l’azione penale dopo l’avocazione, non essendovi dubbio che questa  sottrae al precedente titolare delle indagini qualsiasi potere di iniziativa: testualmente G. Giostra, L’archiviazione, 39; Cass., Sez. VI, 20.3.2009, Cavallo, in Cass. pen., 2010, 2797.   132 Cfr. Cass., Sez. VI, 20.3.2009, Cavallo, cit.; Cass., Sez. III, 19.11.1992, De Laurenti, ivi,  1993, 284; v. anche C. cost., 27.11.1991, n. 436. In dottrina cfr. A. Cassiani, Il potere di avocazione, 83; G. Giostra, L’archiviazione, 38 s. Questione diversa è se, una volta che l’originario titolare delle indagini abbia, tardivamente, esercitato l’azione penale o chiesto l’archiviazione, il procuratore generale conservi comunque il potere di avocazione: risponde negativamente A. Cassiani, Il potere di avocazione, 83, secondo cui «l’obbligo di avocare è subordinato ad una condizione negativa implicita nel sistema, e cioè che il pubblico ministero non abbia, anche se tardivamente, già esercitato l’azione penale o avanzato richiesta di archiviazione»; invece per G. Giostra, L’archiviazione, 38 s., se il pubblico ministero “originario” esercita  l’azione penale, l’avocazione è preclusa; se richiede l’archiviazione, l’avocazione può essere  disposta prima del provvedimento giurisdizionale che autorizza l’archiviazione stessa.      478 Barbara Lavarini   minari indispensabili e formulare le sue richieste. A tale proposito, va chiarita la  sorte degli atti d’indagine eventualmente svolti dal procuratore generale dopo che  anche quest’ultimo termine sia scaduto 133. A nostro parere, tali atti incorrono  nell’inutilizzabilità ex art. 407 comma 3, giusta il riferimento di quest’ultima disposizione al caso in cui il pubblico ministero non abbia effettuato le sue scelte  nel termine «stabilito dalla legge o prorogato dal giudice», e la riconducibilità del  termine ex art. 412 fra quelli ‘stabiliti dalla legge’ 134.   7. I tempi delle indagini nel procedimento “di pace”.   Nel procedimento davanti al giudice di pace, i tempi delle indagini sono oggetto dell’autonoma disciplina ex art. 16 d.lgs. 28.8.2000, n. 274, peculiare rispetto a  quella risultante dagli artt. 405-407 135.   Il termine “base” di durata delle indagini è di quattro mesi, decorrenti  dall’iscrizione della notizia di reato (art. 16 comma 1 d.lgs. n. 274/2000), anziché – come nel procedimento ordinario – del nome della persona a cui questo è  attribuito 136. La maggior brevità di detto termine rispetto a quello ex art. 405 rischia però di essere solo apparente: nel procedimento di pace, infatti, l’iscrizione  della notitia criminis, salvo che il pubblico ministero abbia provveduto personalmente ad atti investigativi 137, è successiva alla trasmissione, ad opera della polizia giudiziaria, della relazione ex art. 11 d.lgs. n. 274/2000, che – come è noto –  deve avere luogo entro quattro mesi dall’acquisizione della notizia ad opera della  stessa polizia, cioè in tempi decisamente più lunghi di quelli operanti per l’inoltro  dell’informativa ex art. 347. Dunque la durata “base” delle indagini potrebbe arri                             133 Nulla quaestio circa la sorte degli atti tardivi svolti dal pubblico ministero “originario”  prima dell’avocazione, dovendosi escludere, in difetto di una previsione di segno contrario  (arg. ex art. 406 comma 8) che quest’ultima li “salvi” dall’inutilizzabilità di cui all’art. 407  comma 3: A. Cassiani, Il potere di avocazione, 83; L. Padula, L’avocazione delle indagini preliminari, 984. In giurisprudenza, Cass., Sez. III, 19.11.1992, Laurenti, cit.   134 V. anche D. Vicoli, La “ragionevole durata”, 283.  135 Posta l’autosufficienza della disciplina ex art. 16 d.lgs. n. 274/2000, è superfluo che   l’art. 2 comma 1 lett. d d.lgs. n. 274/2000, precisi che nel procedimento di pace non si osservano – in deroga al principio per cui le norme del codice di procedura penale si intendono richiamate «in quanto applicabili» – le disposizioni relative alla proroga del termine per le indagini: cfr., fra gli altri, M.G. Coppetta, Indagini, 135.   136 L’individuazione del dies a quo nell’iscrizione “oggettiva”, pur pacifica alla luce del dato testuale (cfr. H. Belluta, sub art. 16, 106; G. Varraso, Chiusura e avviso di conclusione,  690), è negata da una parte della dottrina, per la quale anche il termine ex art. 16 d.lgs. n.  274/2000 decorrerebbe dall’iscrizione “soggettiva” (v. M.G. Coppetta, Indagini, 152, nonché –  peraltro in termini maggiormente dubitativi – A. Marandola, Art. 16, 9168 s.).   137 Nel qual caso deve essere effettuata fin dal primo di tali atti d’indagine: v. anche supra,  Cap. I, sez. I, 5.      Il controllo sui tempi dell’indagine 479   vare ad otto mesi, senza contare che il termine assegnato alla polizia ha natura  ordinatoria, la relativa inosservanza non comportando – come del resto il ritardo  nell’invio dell’informativa ex art. 347 – conseguenze processuali 138.   Nei casi di particolare complessità è lo stesso pubblico ministero, con provvedimento motivato emesso inaudita altera parte, a disporre la prosecuzione delle  indagini oltre il predetto termine “base”, per un periodo non superiore a due mesi.  Di tale provvedimento di “proroga” va data immediata comunicazione al giudice  di pace circondariale 139, che se non condivide le ragioni addotte dal pubblico  ministero, entro cinque giorni dalla comunicazione – ed ancora inaudita altera  parte – dichiara la chiusura delle indagini o ne riduce il termine di prosecuzione (art. 16 comma 2 d.lgs. n. 274/2000) 140. Gli atti investigativi compiuti oltre il  termine base di quattro mesi, o quello prorogato dal pubblico ministero (eventualmente rideterminato “al ribasso” dal giudice di pace circondariale) sono inutilizzabili (art. 16 comma 3 d.lgs. n. 274/2000).   Nulla quaestio sull’estensibilità al procedimento di pace, in virtù del richiamo  dell’art. 2 d.lgs. n. 274/2000 alla disciplina codicistica in quanto applicabile,  dell’avocazione obbligatoria ex art. 412 comma 1 141.   8. Prospettive de iure condendo.   In ragione dei plurimi aspetti di criticità che, come si è segnalato, la disciplina dei  termini d’indagine presenta, da tempo, e da più parti, se ne sollecita la modifica 142.   Fra la soluzione “estrema” di cancellare radicalmente i termini de quibus – ritenuti irrimediabilmente inconciliabili con l’obbligo del pubblico ministero di esercitare l’azione penale, in particolare se a tale fine occorrono indagini complete 143 – e                               138 V. M.G. Coppetta, Indagini, 149; G. Ichino, La fase delle indagini, 90 s.; A. Marandola, I registri, 548 s., C. Pansini, La fase delle indagini, 161, nonché, in termini particolarmente critici, G.  Varraso, Chiusura e avviso di conclusione, 690, D. Vicoli, La “ragionevole durata”, 152 ss.   139 È infatti al «giudice di pace del luogo ove ha sede il tribunale del circondario in cui è  compreso il giudice territorialmente competente» che spetta la competenza funzionale «per gli  atti da compiere nella fase delle indagini preliminari» (art. 5 comma 2 d.lgs. n. 274/2000).   140 La legge non chiarisce come il giudice debba invece condursi quando ritiene fondate le ragioni addotte dal pubblico ministero per la prosecuzione delle indagini: secondo G. Varraso, Chiusura e avviso di conclusione, 691, è in ogni caso necessario «un provvedimento formale di conferma  del decreto emesso dalla parte pubblica», mentre per C. Pansini, La fase delle indagini, 160, «apparendo […] eccessivo pensare ad un’ordinanza autorizzativa ex post sulla prosecuzione delle indagini  […] motivi di economia complessiva suggeriranno di ricorrere ad una sorta di silenzio-assenso».   141 Cfr. A. Marandola, I registri, 564.  142 Per una panoramica, R. Aprati, La notizia di reato, 271 ss.  143 È emblematico il pensiero di F. Cordero, Procedura penale, 812, che a proposito della   prefissione di limiti temporali alle indagini osserva: «Nata da un garantismo bigotto, l’idea sviluppa meccanismi alquanto mostruosi: il giudice sorveglia le mosse strumentali all’azione; se     480 Barbara Lavarini   quella “minimale” di conservarli in toto, limitandosi a renderne meglio controllabile il  dies a quo e ad irrigidire la disciplina delle proroghe 144, sembra preferibile l’opzione,  a cui si è già fatto cenno, di eliminare i termini “massimi”, lasciando invece inalterato  un termine “base” (a decorrenza certa e controllabile), superabile solo su autorizzazione del giudice, previo contraddittorio (da garantirsi senza eccezioni) 145. Questo  meccanismo da un lato salvaguarderebbe l’indagato dal rischio che un pubblico ministero troppo zelante si ostini a cercare riscontri ad un’ipotesi accusatoria inconferente,  dall’altro preserverebbe le esigenze dell’accertamento, non impedendo ex lege la prosecuzione delle indagini quando ne risulti la concreta necessità 146.                               l’indagante vuole seguitare, gli chieda il permesso; può darsi che lui, arcigno, lo neghi […] non  era un istituto perfettibile, come molti: bisognava disfarsene; ma risponde a ideologie pseudogarantistiche in voga»; v. anche Id., Chi abusa del processo, 1422.   144 Era orientato in questo senso il d.d.l. n. 1440/S, presentato in data 10.3.2009 dall’allora  ministro della Giustizia Alfano, il cui art. 6 comma 1 lett. a si proponeva di modificare l’art. 405  comma 2 nei termini seguenti: «Salvo quanto previsto dall’art. 415 bis, il pubblico ministero richiede il rinvio a giudizio entro sei mesi dalla data in cui il nome della persona alla quale è attribuito il reato è iscritto nel registro della notizie di reato ovvero dalla data in cui risulta il nome  della persona alla quale il reato è attribuito, ai sensi dell’articolo 335, comma 1. A tale fine il giudice verifica l’iscrizione operata dal pubblico ministero e determina la data nella quale essa doveva essere effettuata, anche agli effetti dell’articolo 407, comma 3». Una particolare attenzione al  dies a quo dei termini d’indagine e alla sua controllabilità si riscontrava altresì nella bozza di legge delega predisposta dalla Commissione Riccio, laddove si prevede che i termini de quibus decorrano «dall’acquisizione della notizia di reato soggettivamente qualificata» (direttiva n. 60.1),  demandando al giudice, «su istanza dell’interessato […] di accertare la data di effettiva acquisizione della notizia di reato agli atti del procedimento, ai fini della valutazione di inutilizzabilità  degli atti di indagine compiuti dopo la scadenza del termine di durata massima delle indagini preliminari» (direttiva n. 60.5); la stessa bozza, inoltre, irrigidiva la disciplina della proroga, concedibile «una sola volta, su specifica indicazione, da parte del pubblico ministero, delle indagini  ancora da svolgere e dei tempi necessari» (direttiva n. 60.2). Ancora, nell’ambito dell’articolato  progetto di riforma elaborato dalla Commissione ministeriale presieduta dal Dr. Canzio, istituita  con d.m. 10.6.2013 «per elaborare una proposta di interventi in tema di processo penale», si suggerisce di introdurre, in coda all’art. 407 comma 3, la previsione che «il giudice verifica la tempestività degli adempimenti di cui all’art. 335, eventualmente determinando la data nella quale si  sarebbe dovuto provvedere». Da ultimo, va richiamato il d.d.l n. 2067, attualmente all’esame del  Senato, che, nel testo approvato dalla Commissione Giustizia il 1°.8.2016, valorizza invece i  meccanismi di controllo “interni” agli uffici del pubblico ministero, intervenendo, fra l’altro, sui  meccanismi di avocazione (cfr. art. 7 comma 5). In dottrina, per proposte simili, cfr. A. Furgiuele,  La “ragionevole durata” delle indagini, 1197.   145 Cfr. G. Ubertis, Non termini astratti, 484 s.; G. Ubertis, Azione penale, 135 s.; v. anche  M.G. Aimonetto, La “durata ragionevole”, 137.   146 In una prospettiva di più ampio respiro, particolarmente sensibile al profilo “soggettivo”  della ragionevole durata del procedimento, si osserva che il meccanismo proposto non sarebbe  «incompatibile con la scelta di non legittimare un promovimento dell’azione penale a considerevole distanza di tempo dal compimento del reato attribuito all’accusato», sottolineando come  «dagli esiti delle riflessioni comparatistiche» emerga che «il superamento dei limiti cronologici  di ragionevolezza delle attività investigative è considerato un presupposto per indurre il giudi   Il controllo sui tempi dell’indagine 481   Bibliografia   Aimonetto M.G., La durata ragionevole del processo penale, Torino, 1998; Alonzi F.,  Le attività del giudice nelle indagini preliminari. Tra giurisdizione e controllo giudiziale,  Padova, 2011; Id., Artt. 405-407, in (b) Giarda A., Spangher G., II, 4990; Amodio E.,  Fascicolo processuale e utilizzabilità degli atti, in Amodio E., Corso P.M., Dell’Oro A.,  Dominioni O., Giarda A., Lanzi D., Pecorella G., Pisapia G.D., Pulitanò D., Ubertis  G., 172; Aprati R., Confermata l’insindacabilità della data di iscrizione del nominativo  dell’indagato nel registro delle notizie di reato, in Cass. pen., 2010, 513; Ead., La notizia  di reato nella dinamica del procedimento penale, Napoli, 2010; Barro F., Cassazione ancora disorientata sulla verifica giudiziale di tardiva iscrizione della notitia criminis nominativa, in Riv. dir. proc., 2009, 1414; Belluta H., sub art. 16, Commento articolo per articolo d.lgs. 28 agosto 2000, n. 274, in Leg. pen., 2001, 105; Bene T., La conoscenza  dell’addebito, in Gaito A. (a cura di), I principi europei del processo penale, Roma, 2016,  269; Bernardi A., Artt. 405-407, in (a) Chiavario M., IV, 507; Borraccetti V., È irrinunciabile un termine massimo a tutela della difesa, in Quest. Giust., 1992, 486; Caprioli F.,  Indagini preliminari e udienza preliminare, in (a) Conso G., Grevi V., Bargis M., 511;  Id., Nuovi epiloghi della fase investigativa, in Peroni F. (a cura di), Il processo penale dopo la riforma del giudice unico, Padova, 2000, 266; Id., L’archiviazione, Torino, 1993;  Cassiani A., Il potere di avocazione, Padova, 2009; Cassibba F., Artt. 405-407, in Conso  G., Illuminati G., 1776; (c) Chiavario M.; Id., La riforma del processo penale. Appunti  sul nuovo codice, Torino, 19902; Ciampi S., L’informazione dell’indagato nel procedimento penale, Milano, 2010; Conti G., La chiusura delle indagini preliminari, in Cass.  pen., 1989, 927; Coppetta M.G., Indagini della polizia giudiziaria e del pubblico ministero, in Giostra G., Illuminati G. (a cura di), Il giudice di pace nella giurisdizione penale,  Torino, 2001, 135; Cordero F., Chi abusa del processo, in Dir. pen. proc., 2007, 1421;  Cordero F. (b); Daniele M., Le modifiche in materia di termini per le indagini preliminari,  in Bargis M. (a cura di), Il decreto “antiscarcerazioni”, Torino, 2001, 81; Deganello M.,  Contributo allo studio dei termini processuali penali, Napoli, 2012; Del Coco R., Tempestività nell’iscrizione della notitia criminis: il difficile bilanciamento tra poteri del P.M. e  controllo giurisdizionale, in Giur. it., 2010, 2167; Di Bitonto M.L., Avocazione, in Enc.  dir., Annali, III, Milano, 2010, 104; Di Chiara G., Linee di sistema della funzione giudiziale preliminare, in Riv. dir. proc., 2003, 227; Dinacci F.R., Sempre incerti ruolo e limiti  dell’iscrizione nel registro delle notizie di reato, in Giur. cost., 2005, 3006; Dominioni O.,  Chiusura delle indagini preliminari e udienza preliminare, in Amodio E., Dominioni O.,  Grevi V., Neppi Modona G., Vigna P.L. (a cura di), Il nuovo processo penale. Dalle indagini preliminari al dibattimento, Milano, 1989, 54; Ferraioli M., Il ruolo di garante del  giudice per le indagini preliminari, Padova, 1993; Ferraro A., Osservazioni in tema di  termini di durata delle indagini preliminari, in Cass. pen., 1993, 106; Ferrua P., Carenze                               ce a emettere provvedimenti che precludano all’organo d’accusa di ottenere una pronuncia sul  merito dell’imputazione»: cfr. G. Ubertis, Azione penale, 135 s., nonché, con qualche ulteriore  puntualizzazione, G. Ubertis, Prescrizione del reato, 61 s. La riflessione si inserisce nel dibattito – che non è possibile approfondire qui – sull’opportunità di introdurre nel sistema forme di  prescrizione processuale, in ordine alle quali, peraltro, si pongono delicati problemi di compatibilità con l’art. 112 Cost. (cfr. P. Ferrua, Il modello costituzionale, 27 ss.).     482 Barbara Lavarini   ed eccessi di garanzia nel diritto di difesa dell’imputato, in Riv. dir. proc., 2013, 540; Id.,  Il modello costituzionale del pubblico ministero e la curiosa proposta del processo breve,  in Quest. Giust., 2010, 22; Furgiuele A., La “ragionevole durata” delle indagini preliminari, in Dir. pen. proc., 2004, 1193; Galantini N., Diritto di difesa e difetto di potere investigativo nella fase antecedente l’iscrizione della notizia di reato, in AA.VV., Il rito accusatorio a vent’anni dalla grande riforma, Milano, 2012, 37; Ead., Riapertura delle indagini, in D. disc. pen., XII, Torino, 1996, 166; Ead., L’inutilizzabilità della prova nel processo penale, Padova, 1992; Giostra G., L’archiviazione, Torino, 1993; Gironi E., I termini di durata massima delle indagini preliminari tra disciplina legale ed esigenze della  pratica, in Foro it., 1994, II, 701; Grevi V., Prove, in (b) Conso G., Grevi V., Bargis M.,  281; Id., Nuovo codice di procedura penale e processi di criminalità organizzata: un primo bilancio, in Id. (a cura di), Processo penale e criminalità organizzata, Bari, 1993, 7;  Id., Funzioni di garanzia e funzioni di controllo del giudice nel corso delle indagini preliminari, in Amodio E., Dominioni O., Grevi V., Neppi Modona G., Vigna P.L. (a cura  di), Il nuovo processo penale. Dalle indagini preliminari al dibattimento, Milano, 1989, 1;  Iandolo Pisanelli L., L’avviso di conclusione delle indagini preliminari, Milano, 2005;  Iannuzzi L., Le indagini del pubblico ministero tardive, suppletive, ed integrative, in  Giust. pen., 2001, III, 1; Ichino G., La fase delle indagini preliminari nei reati di competenza del giudice di pace, in AA.VV., La competenza penale del giudice di pace, Milano,  2000, 79; Landolfi A., L’inutilizzabilità a seguito della perenzione del termine d’indagine: effetti, conseguenze, rapporti con lo svolgimento delle attività investigative suppletive e integrative, in Cass. pen., 1996, 2437; La Regina K., Il procedimento a carico di  ignoti, Padova, 2012; Lozzi G.; Marandola A., Art. 16 d.lgs. 28 agosto 2000, n. 274, in  (b) Giarda A., Spangher G., III, 9167; Nobili M.; Ead., I registri del pubblico ministero  tra notizia di reato ed effetti procedimentali, Padova, 2001; Padula L., L’avocazione delle  indagini preliminari per mancato esercizio dell’azione penale, in Dir. pen. proc., 1997,  983; Pansini C., La fase delle indagini preliminari, in Scalfati A. (a cura di), Il giudice di  pace. Un nuovo modello di giustizia penale, Padova, 2001, 153; Paulesu P.P., Notizia di  reato, in D. disc. pen., Agg., 6, Torino, 2011, 356; Raiteri G., Il contenuto della notitia  criminis nella richiesta di proroga delle indagini preliminari, in Leg. pen., 1999, 690; Relazione al progetto preliminare del codice di procedura penale, in Lex, 24.10.1988, suppl.  ord. n. 2 al n. 44-bis; Rivello P.P., Artt. 406-407, in (a) Chiavario M., II, Agg., 195; Siracusano F., La completezza delle indagini nel processo penale, Torino, 2005; (b) Scaparone M.; Spangher G., La proroga del termine per la conclusione delle indagini, in St. Iur.,  1996, 815; Id., Sulla possibile proroga del termine per le indagini preliminari anche dopo  la sua scadenza, in Giur. cost., 1992, 1294; Turone G., Contro lo sbarramento introdotto  dall’art. 407 c.p.p., in Quest. Giust., 1992, 485; Ubertis G., Prescrizione del reato e prescrizione dell’azione penale, in Ruggieri F. (coord. da), Tempi irragionevoli della giustizia penale, Milano, 2013, 41; Id., Azione penale, contraddittorio e durata ragionevole del  processo, in Riv. it. dir. proc. pen., 2005, 130; Id., Non termini astratti, ma garanzia del  contraddittorio, in Quest. Giust., 1992, 482; Valentini Reuter C., Le forme di controllo  sull’esercizio dell’azione penale, Padova, 1994; Varraso G., Chiusura e avviso di conclusione delle indagini preliminari, in Spangher G., III, 661; Vicoli D., La “ragionevole durata” delle indagini, Torino, 2012; Zaccaria F., L’utilizzabilità degli atti d’indagine ante  notitiam criminis: profili cronologici e tutela della difesa, in Cass. pen., 2008, 644; Zappulla A., La formazione della notizia di reato. Condizioni, poteri ed effetti, Torino, 2012;  Id., L’attuale disciplina non consente di sindacare le tardive iscrizioni nel registro delle  notizie di reato, in Cass. pen., 2010, 523.     Capitolo IX La chiusura delle indagini   di Ercole Aprile   Sommario   1. Premessa. – 2. L’obbligatorietà dell’azione penale ed il controllo sulle scelte del pubblico ministero. –  3. I presupposti dell’archiviazione. – 4. (Segue) La c.d. archiviazione “in fatto”. – 5. I moduli procedimentali. – 6. (Segue) L’archiviazione per la particolare tenuità del fatto. – 7. I provvedimenti del giudice. – 8. L’avocazione del procuratore generale. – 9. La riapertura delle indagini. – Bibliografia.   1. Premessa.   Con la formula “chiusura delle indagini” – impiegata in apertura del titolo VIII  del libro V del codice di procedura penale – si è inteso far riferimento a quel momento  del procedimento penale nel quale il pubblico ministero, all’esito del compimento  (eventuale) di atti di investigazione propri e/o della polizia giudiziaria, è posto di fronte  all’alternativa di esercitare l’azione penale, facendo transitare così il procedimento alla  fase del processo, ovvero di richiedere l’archiviazione del procedimento medesimo 1.   Con la chiusura delle indagini viene meno il segreto che copre gli atti di investigazione (art. 329 comma 1) 2; il pubblico ministero è tenuto al deposito in segreteria dei verbali e delle registrazioni delle intercettazioni di conversazioni o  comunicazioni, laddove sia stato autorizzato il ritardo (art. 268 comma 5); tutti gli  atti contenuti nel fascicolo del pubblico ministero – nel quale viene inserito, a  mente dell’art. 391-octies comma 3, anche il fascicolo del difensore, contenente la  documentazione delle investigazioni difensive se del caso già presentata al giudice per le indagini preliminari – vengono da questo depositati in segreteria e messi  a disposizione, per visione ed estrazione di copia, dell’indagato e del suo difensore, cui viene notificato l’avviso di conclusione delle indagini, a cura del rappresentante dell’ufficio di procura che ritenga di dover esercitare l’azione penale nelle forme ordinarie (art. 415-bis commi 1 e 2); tali atti vengono, invece, trasmessi                               1 Per un’analisi della disciplina dell’archiviazione nel previgente codice di rito v. F. Caprioli, L’archiviazione, 3 s., con ampi richiami bibliografici.   2 V. infra Cap. XII.     484 Ercole Aprile   al giudice per le indagini preliminari unitamente alla richiesta di archiviazione  formulata dal rappresentante della pubblica accusa che non reputi sussistenti le  condizioni per l’instaurazione del processo (art. 408 comma 1).   Benché tale momento rappresenti un fondamentale “snodo” nella struttura del  procedimento penale – atteso che il pubblico ministero, compiuta la verifica sulla  fondatezza della notitia criminis, deve scegliere se formalizzare o meno una imputazione e portare il relativo (presunto) responsabile dinanzi ad un giudice per  rispondere del reato contestato 3 – la formula “chiusura delle indagini” potrebbe  trarre in inganno se letta come punto finale delle indagini e preclusivo del compimento di ogni altro atto di investigazione. Ed infatti, le norme codicistiche  riconoscono al pubblico ministero il potere di compiere, oltre a quelle sollecitate  dall’indagato ai sensi dell’art. 415-bis, altre indagini, suppletive se dopo la presentazione della richiesta di rinvio a giudizio (art. 419 comma 3) o integrative se  dopo l’emissione del decreto che dispone il giudizio (art. 430) 4, con obblighi di  deposito e limiti alla utilizzabilità dei relativi risultati, nonché ulteriori indagini  nel corso del giudizio, con divieti e limiti dovuti all’esigenza di rispettare la parità  delle parti (art. 430-bis). Parallelamente spetta al difensore dell’indagato o delle  parti private la facoltà di compiere, in quelle stesse fasi, atti di investigazione difensiva, come si desume dai richiami, più o meno espliciti, contenuti nelle disposizioni innanzi elencate 5.   Effetti preclusivi più pregnanti, invece, conseguono, come si avrà modo di  evidenziare, dalla scelta del pubblico ministero di formulare la richiesta di archiviazione del procedimento 6.   Per esigenze di coordinamento, in questa sede ci si occuperà essenzialmente  della disciplina dell’archiviazione e della riapertura delle indagini, ad eccezione degli stessi istituti declinati in relazione al procedimento a carico di ignoti, cui  è stato dedicato un apposito spazio 7. Altri specifici approfondimenti sono previsti,  inoltre, per l’istituto dell’avviso della conclusione e della durata delle indagini 8,  mentre le tematiche concernenti l’esercizio dell’azione penale saranno opportu                             3 Evidenzia la chiarezza dell’attuale sistema normativo, incentrato sull’alternatività dell’archiviazione rispetto all’esercizio dell’azione penale da parte del pubblico ministero, C. Conti,  Archiviazione, 729 ss., la quale sottolinea l’eccessiva lacunosità della disciplina contenuta nel  codice di procedura penale del 1930, pure qualificata dalla contraddittorietà di un criterio che,  in ipotesi di infondatezza della notizia di reato, imponeva comunque al pubblico ministero, nei  casi di istruzione formale, l’esercizio dell’azione penale per ottenere dal giudice una sentenza  di proscioglimento istruttorio.   4 V. infra, Cap. XVII.  5 V. supra, Cap. VI.  6 Anche se la giurisprudenza di legittimità ammette che, dopo la presentazione della richie sta di archiviazione, il pubblico ministero possa proseguire le indagini: v. Cass., Sez. IV,  28.11.2008, p.c. in proc. Nappi, CED, 2008/242501.   7 V. infra, Cap. XI.  8 V. supra, Capp. VI e IX.     La chiusura delle indagini 485   namente analizzate nelle parti riservate all’udienza preliminare ed ai procedimenti  speciali.   2. L’obbligatorietà dell’azione penale ed il controllo sulle scelte del pubblico ministero.   Il carattere alternativo tra la decisione di promuovere o meno l’azione penale è  agevolmente riconoscibile in diverse disposizioni codicistiche: negli artt. 50  comma 1 e 405 comma 1, lì dove l’esercizio dell’azione penale, mediante la presentazione della richiesta di rinvio a giudizio o la formulazione dell’imputazione  per l’instaurazione di un procedimento speciale, presuppone espressamente che  «il pubblico ministero non deve richiedere l’archiviazione»; nell’art. 415-bis, laddove è stabilito che il pubblico ministero procede a far notificare all’indagato e al  difensore l’avviso della conclusione delle indagini «se non deve formulare la richiesta di archiviazione» (comma 1), dunque in vista di un possibile esercizio dell’azione penale, con la conseguente previsione della piena utilizzabilità delle dichiarazioni o dell’interrogatorio resi dall’indagato, come dei risultati degli ulteriori atti di indagine compiuti dal pubblico ministero dopo la notificazione di quell’avviso, «per l’esercizio dell’azione penale o per la richiesta di archiviazione».   La complementarietà delle facoltà di scelta spettanti alla pubblica accusa pone  in evidenza tre fondamentali questioni.   La prima riguarda la compatibilità tra la disciplina della richiesta di archiviazione del procedimento ed il principio di obbligatorietà dell’azione penale, riconosciuto dall’art. 112 Cost., regola che sembrerebbe imporre al pubblico ministero come obbligatoria una sola di quelle opzioni.   Il contrasto, invero, è solo apparente in quanto l’anzidetto principio fissato dalla Carta fondamentale è finalizzato ad escludere che il pubblico ministero possa  esercitare una sorta di immotivata discrezionalità nel decidere se esercitare o meno l’azione penale: per evitare che il potere di determinazione possa trasmodare in  puro arbitrio, è stabilito che il pubblico ministero debba accertare, volta per volta,  l’esistenza dei presupposti per poter rivolgere ad un giudice una domanda di verifica della fondatezza dell’ipotesi accusatoria, cristallizzata in un capo d’imputazione, e, laddove ne verifichi l’assenza, che egli sia tenuto a non promuovere l’azione penale, dunque a presentare una istanza di archiviazione del procedimento 9 da  sottoporre al vaglio di un giudice. Il controllo giurisdizionale sul mancato esercizio dell’azione penale è esso stesso garanzia di rispetto del principio di obbligatorietà dell’azione penale, oltre che dei principi di legalità e di uguaglianza 10.                               9 G. Giostra, L’archiviazione, 11, ritiene che il dovere di archiviazione nel caso di infondatezza della notizia di reato costituisca un pendant dell’obbligo di esercizio dell’azione penale,  dovere, dunque, che trova il suo fondamento giuridico nello stesso art. 112 Cost.   10 F. Caprioli, L’archiviazione, 520, in ordine alla preferibilità di questa soluzione rispetto a     486 Ercole Aprile   D’altro canto, la mancata osservanza di tale obbligo costituzionalmente stabilito può avere una rilevanza disciplinare o penale per il pubblico ministero titolare  del relativo procedimento, ma non determina l’applicabilità di alcuna sanzione  processuale. Di talché, se il pubblico ministero dovesse determinarsi ad esercitare  l’azione penale in mancanza dei presupposti di legge, l’atto di impulso (per giunta  non retrattabile, giusta la previsione dell’art. 50 comma 3) non risulta inficiato da  alcuna invalidità, venendo il giudice investito dalla regiudicanda sulla quale dovrà  adottare i più opportuni provvedimenti definitori, senza la necessità di censurare  formalmente l’iniziativa del pubblico ministero. Se questi, al contrario, dovesse  decidere di formulare una richiesta di archiviazione, il rispetto del principio costituzionale è garantito dal successivo controllo giurisdizionale, ben potendo il giudice per le indagini preliminari, pur senza dover stigmatizzare l’inazione del pubblico ministero, sollecitare lo svolgimento di ulteriori indagini come imporre la  formulazione dell’imputazione 11.   La seconda questione attiene appunto ai rapporti esistenti, in questa fase, tra  il pubblico ministero ed il giudice per le indagini preliminari. Se nel corso delle indagini preliminari il secondo è, di regola, giudice ad acta che, privo di qualsiasi titolarità sul procedimento, interviene per il compimento di singoli atti essenzialmente con funzioni incidentali di controllo e di garanzia, dopo la chiusura  delle indagini, nel caso di presentazione della richiesta di archiviazione, quel giudice effettua un più pregnante sindacato sulla scelta della pubblico ministero, con  poteri “inquisitori” molto spinti, potendo giungere, come si è anticipato, persino  ad imporre l’esercizio dell’azione penale. È stato così palesato come il carattere  pienamente giurisdizionale dell’intervento svolto, in tale circostanza, dal giudice  per le indagini preliminari si desuma anche dal carattere preclusivo attribuito al  provvedimento che accoglie la richiesta di archiviazione del procedimento, al  quale, pur nel silenzio della legge, la giurisprudenza ha voluto attribuire (come si  avrà modo di sottolineare nel prosieguo) una funzione di insuperabile ostacolo al  successivo promovimento dell’azione penale per il medesimo soggetto e lo stesso  fatto: un effetto sostanzialmente parificabile al divieto di bis in idem, dal legislatore codicistico riconosciuto alle sentenze e ai decreti penali, divenuti irrevocabili,  emessi dopo l’esercizio dell’azione penale (art. 649) 12.   Vi è poi una terza questione che finisce per avere una funzione esiziale negli                               quella di affidare il controllo gerarchico sulla inazione esclusivamente al procuratore generale,  in tema di rapporti con il principio di obbligatorietà dell’azione penale. Per A.A. Sammarco,  La richiesta di archiviazione, 119 s., il diritto dell’indagato all’archiviazione della notizia di  reato infondata si collegherebbe anche al principio costituzionale di presunzione di innocenza.  V. anche C. Conti, Archiviazione, 734, con ulteriori rinvii bibliografici.   11 F. Caprioli, Indagini preliminari e udienza preliminare, 640 s. Su tale aspetto v. anche C.  Valentini Reuter, Le forme di controllo, 156, per la quale il diritto dell’indagato all’archiviazione riceve, nel sistema codicistico, una tutela indiretta che si sostanzia solo in un potere di  partecipazione all’udienza che il giudice dovesse decidere di fissare.    12 F. Caprioli, Indagini preliminari e udienza preliminare, 518 s.     La chiusura delle indagini 487   equilibri dell’attuale sistema processuale. La regola che impone al pubblico ministero la presentazione ad un giudice della richiesta di archiviazione è destinata a  valere esclusivamente in quei casi in cui la notizia di reato sia stata iscritta nel registro di cui all’art. 335 (modello 21 o modello 44, di cui al d.m. 30.9.1989 avente  ad oggetto i “registri in materia penale”, a seconda che gli indagati siano noti o  ignoti), non anche quando quella notizia sia stata iscritta nel registro degli “atti  non costituenti notizia di reato” (modello 45), contenente le c.d. pseudo-notizie  di reato, relative a fatti di rilevanza solo civile o amministrativa, evidentemente  non integranti alcuna ipotesi di reato, oppure esposti dal tenore fantasioso, assurdo o farneticante (lo stesso vale per le iscrizioni nel modello 46 degli atti e documenti anonimi) 13.   Fermo restando il potere “gerarchico” del procuratore generale di avocare le  indagini nell’ipotesi di opinabile scelta del pubblico ministero di iscrivere a modello 45 un fascicolo che doveva essere iscritto a modello 21 o 44 14, ciò che si  vuole qui porre in luce è come il codice preveda per tali pseudo-notizie un potere  del pubblico ministero di “cestinazione”, non altrimenti sindacabile dalle parti  interessate 15, che può obiettivamente creare situazioni di criticità, soprattutto nei  casi non di pseudo-notizie di reato, ma di “notizie non di reato” che siano state  giudicate manifestamente infondate che avrebbero meritato una iscrizione nel registro dell’art. 335 16.   Nella giurisprudenza di legittimità sono state avanzate soluzioni più ‘garantite’  con riferimento a situazioni di maggiore incertezza, essendo stato affermato, ad  esempio, che il pubblico ministero non possa trasferire al modello 45 una notizia  di reato precedentemente iscritta nel registro modello 21 di cui all’art. 335 17; che  il giudice per le indagini preliminari non possa rifiutare di provvedere su una richiesta di archiviazione sostenendo che delle relativa notizia non si sarebbe dovuta effettuare l’iscrizione 18; e che il giudice deve provvedere sulla richiesta di archiviazione, applicando le disposizioni dettate dagli artt. 408 ss., anche quando la  notizia di reato sia stata iscritta nel modello 45 ed il pubblico ministero, erroneamente, l’abbia trasmessa al giudice con una sua istanza di archiviazione 19.                               13 Al riguardo v. più ampiamente supra, Cap. II.  14 Cass., Sez. Un., 11.7.2001, p.g. in proc. Chirico, in Cass. pen., 2001, 933.  15 Sulla non impugnabilità, neppure sotto il profilo dell’abnormità, del provvedimento del   pubblico ministero di messa agli atti dell’archivio dell’esposto iscritto a modello 45, v. Cass.,  Sez. VI, 6.5.2009, p.o. in proc. ignoti, CED, 2009/244640.   16 Evidenziano la problematicità di tale questione G. Giostra, L’archiviazione, 46, che parla  di “archiviazione non garantita”; C. Conti, Archiviazione, 758 ss., con ulteriori rinvii bibliografici.   17 Cass., Sez. II, 13.7.1991, p.g., in Riv. pen., 1992, 496.  18 Cass., Sez. II, 24.4.1997, Napoletana gas, in Gazz. Giuffrè, 1997, fasc. 25, 51.  19 Cass., Sez. Un., 22.11.2000, p.m. in proc. ignoti, in Giur. it., 2002, 364, con nota di K.   Mambrucchi, Sulla cestinazione, 364; A. Marandola, Archiviazione o cestinazione, 2329.     488 Ercole Aprile   3. I presupposti dell’archiviazione.   L’esame dei presupposti che possono legittimare la determinazione del pubblico ministero a non esercitare l’azione penale, consente di distinguere cinque differenti tipi di archiviazione: quella per infondatezza della notizia di reato, quella  per ragioni in rito, quella per essere rimasto ignoto l’autore del reato, l’archiviazione c.d. in fatto ed ancora quella per la particolare tenuità del fatto.   Fino al 2009 il codice disciplinava anche un’ulteriore ipotesi, la c.d. archiviazione “coatta” del procedimento, regolata dal comma 1-bis dell’art. 405 (introdotto dall’art. 3 della legge 20.2.2006, n. 46), secondo cui, al termine delle indagini, il pubblico ministero era tenuto a richiedere l’archiviazione del procedimento laddove la Corte di cassazione si fosse pronunciata in ordine alla insussistenza  dei gravi indizi di colpevolezza ai sensi dell’art. 273, sempre che, nel frattempo,  non fossero stati acquisiti a carico dell’indagato ulteriori elementi di accusa.  Norma con la quale il legislatore aveva inteso derogare al principio della efficacia  endoprocedimentale delle decisioni de libertate, dunque alla regola della loro inidoneità a produrre alcun effetto vincolante nei confronti delle determinazioni di  merito adottate nel procedimento principale: ciò nella convinzione che fosse inutile “posticipare” al dibattimento una soluzione assolutoria che già si era delineata  con la pronuncia della Cassazione che, decidendo su un ricorso avverso provvedimenti in materia di misure limitative della libertà personale, avesse escluso la  sussistenza dei gravi indizi di colpevolezza necessari per l’applicazione ed il mantenimento di una misura cautelare personale 20. Tale disposizione, tuttavia, è stata  espunta dall’ordinamento perché dichiarata illegittima costituzionalmente dalla  Consulta: in quanto la regola in essa contenuta finiva per rovesciare il rapporto  fisiologico tra procedimento incidentale de libertate e procedimento principale,  introducendo un vulnus al principio di “impermeabilità” del secondo rispetto agli  epiloghi del primo, che vale a scandire, salvaguardandola, la distinzione fra indagini preliminari e processo, attribuendo all’archiviazione una «funzione di “filtro”  che dovrebbe essere propria dell’udienza preliminare» 21.   La prima delle elencate situazioni è quella disciplinata dall’art. 408 comma 1,  per cui il pubblico ministero presenta richiesta di archiviazione se la notizia di                              Conf., più di recente, Cass., Sez. VI, 6.12.2012, p.o. in proc. Vinella, CED, 2012/254277; e  Cass., Sez. VII, 15.11.2012, p.o. in proc. Ferri, CED, 2012/253926, per la quale l’obbligo di  richiedere l’archiviazione al giudice non sorge laddove il pubblico ministero si sia limitato, in  procedimento iscritto a mod. 45, a notificare indebitamente l’avviso ex art. 408 alla persona  offesa.   20 Sull’argomento v. più diffusamente infra, Cap. XI. Per maggiori riferimenti bibliografici  cfr. R. Adorno, La richiesta “coatta”, 31; R. Bricchetti, L. Pistorelli, Suprema Corte, 62; G.  Garuti, Dall’inappellabilità delle sentenze di proscioglimento, 811.   21 C. cost., 28.1.2009, n. 121, con nota di G. Santalucia, L’incidenza del giudizio cautelare,  3299 ss.; C. Conti, Incostituzionale la richiesta coatta di archiviazione, 1371 ss.; S. Lonati,  Una norma tre volte irragionevole, 2036 ss.     La chiusura delle indagini 489   reato sia risultata infondata. Formula, questa, molto ampia, con la quale si è voluto far riferimento ai casi nei quali sia stata accertata la mancanza delle condizioni sostanziali per promuovere l’azione penale, dunque l’assenza di un elemento  costitutivo del reato, sia esso oggettivo o soggettivo; la estraneità al reato della  persona sottoposta alle indagini o la sussistenza di una causa di giustificazione 22;  o, ancora, il difetto di imputabilità dell’indagato 23, salvo che non vi siano ragioni  per l’applicazione di una misura di sicurezza personale, che, necessitando di un  giudizio di merito, cioè di un accertamento pieno in ordine alla sussistenza del  fatto e alla sua attribuibilità all’interessato, impongono al pubblico ministero il  promovimento dell’azione penale 24.   Un secondo tipo di archiviazione è quello che l’art. 411 riferisce agli «altri casi» nei quali l’inazione del pubblico ministero si giustifica per la mancanza di  una condizione di procedibilità, per l’intervenuta estinzione del reato ovvero  perché il fatto non è più previsto dalla legge come reato. A tali circostanze sono assimilabili anche quelle dell’errore sull’identità fisica dell’imputato, del segreto di Stato opposto e confermato e del precedente giudicato 25; nel procedimento per reati di competenza del giudice di pace, quella della richiesta di archiviazione formulata in ragione della particolare tenuità del fatto (artt. 17 comma 1, e  34 d.lgs. 28.8.2000, n. 274); nonché quella, di creazione giurisprudenziale, della  contestuale pendenza presso lo stesso ufficio (o presso uffici diversi della stessa  sede giudiziaria) di più procedimenti penali per uno stesso fatto e nei confronti  della stessa persona, talché una volta esercitata l’azione penale nell’ambito di uno  di tali procedimenti, deve considerarsi indebita la reiterazione dell’esercizio del  potere di promuovere l’azione, assumendo, in assenza di un’espressa disposizione  normativa, diretto rilievo il principio di “consumazione” del potere medesimo,  correlato a quello di preclusione, del quale costituisce espressione il divieto di bis                               22 In questo senso la dottrina prevalente, per la quale v. F. Caprioli, L’archiviazione, 370.  Contra G. Giostra, L’archiviazione, 20, per il quale i casi di mancanza dell’elemento psicologico o di esistenza di una scriminante dovrebbero essere verificati nell’ambito del processo.   23 Contra C. Conti, Archiviazione, 739 ss., per la quale, in una censurabile indeterminatezza  del dato normativo, i casi dell’imputato non imputabile o non punibile non potrebbero mai vedere come epilogo l’adozione di un provvedimento di archiviazione, dovendo la verifica della  loro esistenza essere riservata alla fase processuale.   24 In questi termini C. cost., 15.7.1993, n. 319, che nel dichiarare la infondatezza della specifica questione sollevata con riferimento all’art. 205 c.p., ha chiarito che «il decreto di archiviazione ha natura procedimentale e si sostanzia in un mero accertamento di superfluità del  processo. Ne consegue che ad esso non può accedere un provvedimento di applicazione di una  misura di sicurezza il quale presuppone, in primo luogo […] l’accertamento che il fatto contestato sussista, sia stato commesso dal soggetto e costituisca quasi reato: ciò che può avvenire  solo in esito ad un vero e proprio giudizio di merito effettuato nell’esercizio di un potere di  giurisdizione. […] Inoltre, l’accertamento che la persona cui il quasi reato è addebitato sia socialmente pericolosa, e quindi un ulteriore giudizio di merito da effettuarsi in contraddittorio e  nell’esercizio di poteri di cognizione piena».   25 F. Caprioli, L’archiviazione, 371.     490 Ercole Aprile   in idem dopo la formazione del giudicato; ne consegue che, nell’ambito del secondo procedimento, va chiesta e disposta l’archiviazione 26.   Una nuova ipotesi nella quale è possibile che il pubblico ministero possa formulare la richiesta di archiviazione del procedimento è, come anticipato, quella  nella quale ritenga che la punibilità del reato debba essere esclusa per la particolare tenuità del fatto (per la quale si veda infra, 6).   Tali presupposti per la presentazione della richiesta di archiviazione devono risultare dagli atti senza necessità di alcun approfondimento istruttorio, devono essere cioè manifesti 27, mentre in caso di insufficiente quadro dimostrativo il pubblico ministero dovrebbe essere tenuto ad esercitare l’azione penale: si passa,  dunque, dal primo al quarto tipo di archiviazione, quello che richiede una valutazione sulla inidoneità probatoria.   È pacifico che il giudice possa disporre l’archiviazione del procedimento ex  art. 408, per infondatezza della notizia di reato, anche quando la richiesta sia stata  avanzata ai sensi dell’art. 411 28, così come anche nel caso esattamente contrario 29. Tra le diverse forme di archiviazione, infatti, non esiste un rapporto di gerarchia o di prevalenza, sicché, così come l’imputato non può in questa fase rinunciare alla prescrizione o all’amnistia, il giudice è tenuto ad archiviare il procedimento se riconosca l’esistenza di una delle cause di cui all’art. 411, senza possibilità di un approfondimento finalizzato ad una archiviazione “per inidoneità probatoria” 30, e, se del caso, dichiarando la inammissibilità dell’atto di opposizione 31. Ciò senza neppure escludere che il pubblico ministero formuli la sua richiesta di archiviazione segnalando l’esistenza di plurimi presupposti giustificativi del  mancato esercizio dell’azione penale 32, indicazioni che, comunque, non possono  vincolare il giudice nelle sue determinazioni 33. Tuttavia, benché in dottrina sia  stato riconosciuto l’interesse dell’indagato ad ottenere una formula di archiviazione “nel merito” che gli possa eventualmente consentire di chiedere la riparazione  per ingiusta detenzione 34, nella giurisprudenza di legittimità si è puntualizzato che  all’archiviazione disposta dal giudice a norma degli artt. 408 e 411 non si applica  l’art. 129, che, al comma 2, dispone la prevalenza delle cause di declaratoria di  non punibilità di natura sostanziale rispetto a quelle connesse alla estinzione del  reato: tale norma è dettata, infatti, per «ogni stato e grado del processo», ed è                               26 Cass., Sez. IV, 21.5.2008, p.m. in proc. Marella, CED, 2008/240783.  27 M. Chiavario, Obbligatorietà dell’azione penale, 81 ss.  28 Cass., Sez. V, 17.2.1999, Villa, CED, 1999/212509.  29 Cass., Sez. V, 23.5.1995, Rienzi, in Cass. pen., 1997, 3436.  30 F. Caprioli, L’archiviazione, 381.  31 Cass., Sez. II, 18.10.2011, p.o. in proc. Pampinella, CED, 2011/251120.  32 C. Conti, Archiviazione, 738.  33 F. Caprioli, L’archiviazione, 382.  34 C. Conti, Archiviazione, 739.     La chiusura delle indagini 491   quindi estranea alla fase in questione, anteriore all’esercizio dell’azione penale,  con la conseguenza che il giudice, al quale sia chiesta l’archiviazione, non può  nell’analisi e nelle conclusioni formulare affermazioni in malam partem, facendo  precedere alle indicazioni del motivo formale per il quale è disposta l’archiviazione una motivazione sostanziale, che concerna la configurabilità del reato e la  responsabilità dell’indagato in ordine ad esso 35.   Della disciplina delle indagini a carico di soggetti ignoti si dirà più diffusamente in altra parte del presente volume 36. In questa sede è opportuno anticipare  come, a mente dell’art. 415, la mancata identificazione dell’autore del reato,  sia al termine dell’iniziale termine di sei mesi di durata delle indagini che alla  scadenza dell’ulteriore termine prorogato, costituisce la terza delle considerate  ipotesi nelle quali il pubblico ministero è tenuto a presentare al giudice una richiesta di archiviazione (comma 1): quando accoglie la richiesta, il giudice pronuncia  decreto motivato e restituisce gli atti al pubblico ministero; se, invece, ritiene che  il reato sia da attribuire a persona già individuata, ordina che il nome di questa sia  iscritto nel registro delle notizie di reato (comma 2), unica ipotesi, prevista nel  codice, in cui è consentito al giudice di ordinare una siffatta iscrizione. Allo scopo  di soddisfare esigenze di risparmio di tempo ed energie, per effetto delle modifiche introdotte dalla legge 16.12.1999, n. 479, è oggi stabilito che gli organi di polizia possano trasmettere agli uffici della procura della Repubblica le denunce per  reati commessi da persone ignote, unitamente agli atti di investigazione compiuti,  elencate in apposito indice mensile: elenchi con riferimento ad ognuno dei quali il  pubblico ministero ed il giudice per le indagini preliminari possono rispettivamente formulare una sola richiesta ed un solo provvedimento di archiviazione  cumulativo, eventualmente indicando le denunce che si intendono escludere dalla  istanza o dal decreto (comma 4).   Per completezza va osservato come particolari, speciali presupposti sono previsti per l’archiviazione del procedimento instaurato, ai sensi degli artt. 1 s. d.lgs.  8.6.2001, n. 231, per l’accertamento della responsabilità amministrativa dell’ente  derivante da reato 37; del procedimento penale minorile, di cui al d.P.R. 22.9.1988,  n. 448 38; del procedimento per reati ministeriali, disciplinato dalla legge cost.                               35 Così, tra le molte, Cass., Sez. IV, 11.2.2009, p.m. in proc. Martelli, CED, 2009/243452;  Cass., Sez. VI, 26.10.2005, Mastrangelo, CED, 2005/ 233509.   36 V. infra, Cap. XI.  37 Procedimento per la cui archiviazione (eventualmente anche per una delle specifiche cause   regolate dal d.lgs. n. 231/2001) disposta, a mente dell’art. 58 d.lgs. cit., direttamente dal pubblico  ministero con proprio decreto motivato, non è previsto alcun controllo giurisdizionale, ma solo  una verifica di tipo gerarchico da parte del procuratore generale, né alcuna forma di interlocuzione con la persona offesa. Per un approfondimento di tali tematiche v. G. Garuti, Responsabilità.   38 Procedimento per la cui archiviazione i maggiori dubbi riguardano la possibilità di disporre l’archiviazione per difetto di punibilità dell’infraquattordicenne o per irrilevanza del fatto, dato che gli artt. 26 e 27 d.P.R. 22.9.1988, n. 448 stabiliscono, rispettivamente, l’adozione  di una «sentenza di non luogo a procedere». In tema v. F. Caprioli, L’archiviazione, 371 s.     492 Ercole Aprile   16.1.1989, n. 1, e dalla legge 5.6.1989, n. 219 39; ed ancora, per il procedimento  penale concernenti reati oggetto di messa in stato di accusa del Presidente della  Repubblica, di cui alle predette ultime leggi 40.   4. (Segue) La c.d. archiviazione “in fatto”.   In una quinta ed ultima categoria è possibile far rientrare quelle situazioni nelle quali il pubblico ministero decide di presentare una richiesta di archiviazione  del procedimento perché ritiene che gli elementi acquisiti nella fase delle indagini  preliminari non sono idonei a sostenere l’accusa in giudizio (art. 125 disp. att.) 41.  Si tratta della c.d. archiviazione “in fatto” o “per inidoneità probatoria” 42, così definita per distinguerla dalle altre, in specie quelle di cui all’art. 411, che necessitano, di regola, esclusivamente di una valutazione “in diritto” 43.   Se è chiaro che il rappresentante della pubblica accusa prima ed il giudice dopo devono effettuare una valutazione di tipo prognostico in ordine al possibile esito del giudizio, e dunque alla superfluità o meno del passaggio del procedimento alla successiva fase del processo, è discusso quale sia il più corretto parametro  cui ancorare tale valutazione.   Tradizionalmente si è sostenuto che la verifica prognostica deve avere ad oggetto l’esito del processo, talché il dibattimento finirebbe per essere considerato  non superfluo solo se il pubblico ministero può ragionevolmente prevedere che il                               39 Procedimento per il quale sono previste una prima forma di archiviazione “preliminare”,  disposta dallo speciale collegio di magistrati presso il tribunale del capoluogo di distretto competente per territorio, ovvero una seconda forma di archiviazione “ordinaria”, disposta dal medesimo collegio, oltre che nei casi indicati dal codice di rito, anche nell’ipotesi in cui il reato  non sia ministeriale o non sia stata rilasciata l’autorizzazione a procedere. Per un approfondimento delle relative questioni v. F. Caprioli, L’archiviazione, 500 ss.; R. Orlandi, Aspetti processuali, 174 ss.   40 Procedimento nel quale le funzioni di indagine sono affidate ad un Comitato composto  da componenti della giunga per le autorizzazioni a procedere del Senato della Repubblica e  della Camera dei Deputati, mentre la decisione sulla messa in stato di accusa spetta al Parlamento. Il Comitato ha il potere di archiviare il procedimento per manifesta infondatezza della  notizia di reato, altrimenti ogni determinazione successiva spetta al Parlamento che, sulla base  della relazione del Comitato, può adottare anche provvedimenti analoghi alle ordinanze di “indagini coatte” o di “imputazione coatta”. In merito v. più diffusamente F. Caprioli, L’archiviazione, 508 s.; A.A. Sammarco, La richiesta di archiviazione, 181 ss.   41 Per tutti, C. Conti, Archiviazione, 743, quella disciplinata dall’art. 125 disp. att. non sarebbe un’autonoma possibile causa di archiviazione del procedimento, bensì solo la regola di  giudizio che sostanzierebbe la formula della infondatezza della notizia di reato di cui all’art.  408 c.p.p.   42 V. Grevi, Archiviazione per “inidoneità probatoria”, 1274.  43 C. Conti, Archiviazione, 737.     La chiusura delle indagini 493   giudizio potrà confermare la fondatezza dell’ipotesi accusatoria e concludersi con  la pronuncia di una sentenza di condanna. La regola per valutare la inidoneità a  sostenere l’accusa in giudizio si identificherebbe, perciò, con la regola su cui si  fonda la sentenza dibattimentale di assoluzione 44.   Altri tendono a largheggiare nella lettura della disposizione de qua, nel senso  di ritenere che il giudizio dibattimentale sarebbe qualificabile come superfluo solamente nei casi di evidente innocenza dell’imputato, dovendo, in tutte le altre  ipotesi di dubbio o incertezza essere, comunque, attivato il processo, in maniera  tale che il dibattimento possa offrire un’utile risposta giurisdizionale ad ogni situazione rilevante penalmente 45. La regola della idoneità a sostenere l’accusa in  giudizio finirebbe, dunque, per identificarsi con quella della utilità, ovvero della  non superfluità del giudizio dibattimentale, cui devono ispirarsi le determinazione  del giudice dell’udienza preliminare che dispone il rinvio a giudizio dell’imputato 46: ciò anche dopo le modifiche legislative che, a proposito delle cause di assoluzione, hanno eliminato l’aggettivo «evidente» nell’art. 425, e, poi, con la riscrittura del comma 3 di tale articolo, hanno riconosciuto al giudice dell’udienza preliminare il potere di emettere la sentenza di luogo a procedere anche in caso di insufficienza o contraddittorietà degli elementi di prova, ovvero della loro inidoneità a sostenere l’accusa in giudizio, da intendersi come impossibilità che il dibattimento possa offrire nuovi elementi di prova 47.   Per la Corte costituzionale, premesso che nel principio di obbligatorietà dell’azione penale è «insito quello che in dottrina viene definito favor actionis», atteso che l’art. 112 Cost. «esige che nulla venga sottratto al controllo di legalità effettuato dal giudice», «il problema dell’archiviazione sta nell’evitare il processo  superfluo senza eludere il principio della obbligatorietà […] il principio di non  superfluità [deve essere visto] non nell’ottica del risultato dell’azione, cioè nell’ottica della probabilità della condanna, bensì in quella della superfluità o non  dell’accertamento giudiziale [con la conseguenza] che in casi dubbi l’azione penale vada esercitata e non omessa» 48.   In dottrina prevale, comunque, l’opinione secondo la quale la regola della superfluità indicata dal menzionato art. 125 debba essere intesa nel senso che occorre verificare, volta per volta, la necessità o meno di un accertamento giudiziale  con le regole del contraddittorio: sicché il procedimento sarebbe destinato all’archiviazione solamente quando sia possibile attestare che lo svolgimento di un  giudizio dibattimentale, con le regole del contraddittorio nell’assunzione delle                               44 F. Cordero, Procedura penale, 429; O. Dominioni, Chiusura delle indagini prelimi nari e udienza preliminare, 62. Per ulteriori riferimenti dottrinali v. C. Conti, Archiviazione, 744.   45 Così, tra i tanti, F. Caprioli, L’archiviazione, 352; G. Piziali, L’archiviazione, 410.  46 A. Bernardi, Art. 408, 530.  47 C. Conti, Archiviazione, 750 s.  48 C. cost., 15.2.1991, n. 88.     494 Ercole Aprile   prove, non consentirebbe di pervenire ad un accertamento, positivo o negativo,  della responsabilità dell’imputato 49.   Alla luce di tale criterio, si è ritenuto superfluo l’esercizio dell’azione penale  nel caso in cui sia stata acquisita una chiamata di correo attendibile intrinsecamente ma del tutto priva di riscontri estrinseci, o in quello in cui siano state registrate intercettazioni telefoniche dal significato equivoco, poiché situazioni nelle  quali, se dimostrata o dimostrabile l’innocenza dell’imputato, non è neppure possibile prevedere un ulteriore sviluppo probatorio tale da giustificare lo svolgimento di un giudizio dibattimentale. Al contrario, l’esercizio dell’azione penale non è  superfluo nel caso di una testimonianza della persona offesa contenente elementi  di contraddizione, ovvero in quello in cui siano state acquisite due testimonianze  in netto contrasto tra loro, ad esempio una d’accusa e una d’alibi: situazioni nelle  quali il dibattimento, attraverso l’assunzione della prova con il metodo del contraddittorio, ben potrebbe servire a dissipare le incertezze, appurando la veridicità  o la falsità delle dichiarazioni 50.   D’altro canto, è stato argutamente notato come tale parametro di verifica sia oggi “entrato in crisi” dal momento che molti procedimenti penali vengono definiti  non più nel giudizio dibattimentale bensì in sede di abbreviato, rito speciale instaurabile sulla base della sola richiesta dell’imputato, senza la necessità del consenso  del pubblico ministero. Con la conseguenza che il criterio della superfluità del giudizio, dall’art. 125 disp. att. rapportato al possibile esito di un giudizio dibattimentale, va adeguato con riferimento a quella forma di giudizio “a prova contratta”, nel  quale l’imputato accetta di essere giudicato sulla base dei risultati delle indagini  preliminari, dunque di un “pacchetto” di elementi di prova tendenzialmente immodificabile, salvo l’imprevedibile ed eccezionale intervento del giudice il quale, se  dovesse ritenere di non poter decidere allo stato degli atti, potrebbe determinarsi ad  integrare gli elementi di conoscenza con l’assunzione, peraltro neppure nelle forme  proprie del contraddittorio dibattimentale, di ulteriori prove 51.   Tale constatazione conduce a domandarsi se il criterio in argomento non debba essere coniugato con il principio, di creazione giurisprudenziale, della tendenziale completezza delle indagini preliminari che, come ha chiarito la Consulta, impone al rappresentante della pubblica accusa una completa individuazione dei mezzi di prova,  «necessaria, da un lato, per consentire al[lo stesso] pubblico ministero di esercitare le  varie opzioni possibili (tra cui la richiesta di giudizio immediato, saltando l’udienza  preliminare) e per indurre l’imputato ad accettare i riti alternativi», il che presuppone  «una qualche solidità del quadro probatorio. […] Dovere di completezza [che] funge  da argine contro eventuali prassi di esercizio apparente dell’azione penale» 52.                               49 G. Giostra, L’archiviazione, 32; E. Marzaduri, Azione, 10.  50 F. Caprioli, L’archiviazione, 354.  51 F. Caprioli, Indagini preliminari e udienza preliminare, 644 s.  52 C. cost., 15.2.1991, n. 88. In tema v. anche G. Varraso, Chiusura ed avviso di conclusio ne delle indagini, 664, con ulteriori richiami bibliografici.     La chiusura delle indagini 495   D’altro canto, che il pubblico ministero, al momento di scegliere se promuovere o meno l’azione penale, debba tenere conto anche di questo probabile epilogo  alternativo del processo, lo si desume da altra pronuncia dei Giudici delle leggi  più direttamente attinente alla disciplina del rito abbreviato, lì dove è stato evidenziato che «l’esigenza di completezza delle indagini preliminari risulta rafforzata dal riconoscimento del diritto dell’imputato ad essere giudicato, ove ne faccia  richiesta, con il rito abbreviato. Il pubblico ministero dovrà infatti tenere conto,  nello svolgere le indagini preliminari, che sulla base degli elementi raccolti l’imputato potrà chiedere ed ottenere di essere giudicato con tale rito, e non potrà  quindi esimersi dal predisporre un esaustivo quadro probatorio in vista dell’esercizio dell’azione penale» 53.   5. I moduli procedimentali.   L’art. 408 comma 1 prescrive che la richiesta di archiviazione debba essere  presentata dal pubblico ministero entro il termine previsto per lo svolgimento delle indagini: tuttavia, si tratta di un limite temporale ordinatorio, sicché è legittima  la sua proposizione anche dopo la scadenza, posto che la mancata osservanza di  quel termine comporta esclusivamente la inutilizzabilità dei risultati degli atti di  indagine compiuti in epoca posteriore 54.   Come già anticipato, per il principio di irretrattabilità dell’azione penale, alla  presentazione della richiesta di archiviazione osta l’avvenuto promovimento di  quella azione da parte del pubblico ministero 55. Al contrario, si è riconosciuto che  il pubblico ministero possa revocare la propria richiesta di archiviazione sulla quale il giudice non si sia ancora pronunciato, per cui è da ritenere abnorme il  provvedimento con il quale il giudice per le indagini preliminari, in presenza di  detta revoca, disponga invece l’archiviazione 56.   La formulazione della richiesta in esame – con la trasmissione da parte del  pubblico ministero del proprio fascicolo contenente la notizia di reato, la documentazione delle indagini compiute ed i verbali delle attività espletate dal giudice  per le indagini preliminari – delimita anche l’ambito del potere di archiviazione                               53 C. cost., 7.5.2001, n. 115.  54 C. cost., 27.11.1991, n. 436 (ord.). Nella riforma del codice di procedura penale, oggetto   del disegno di legge A.S. n. 2067 e connessi, all’esame del Senato della Repubblica ancora nel  dicembre del 2016, è prevista la modifica dell’art. 407 nel senso di introdurre un termine di tre  mesi, decorrente dallo spirare di quello di durata massima delle indagini preliminari, entro il  quale il pubblico ministero deve decidere se chiedere l’archiviazione o esercitare l’azione penale. Alla scadenza di tale termine di tre mesi, in caso di inazione del pubblico ministero,  l’indagine deve essere avocata dal procuratore generale presso la corte di appello.   55 Cass., Sez. II, 8.4.1998, Corbelli, in Cass. pen., 1999, 3473.  56 Così, tra le altre, Cass., Sez. II, 18.4.2007, p.o. in proc. Battisti, in Riv. pen., 2007, 861.     496 Ercole Aprile   del giudice, non potendo questi provvedere per indagati o per singole imputazioni  per le quali non sia stata formulata l’istanza da parte della pubblica accusa 57.   Il codice stabilisce tre differenti moduli procedimentali 58.  Il primo, più semplificato, è quello che comporta l’adozione da parte del giu dice di un decreto de plano, necessariamente di accoglimento della domanda del  pubblico ministero (409 comma 1): contiene anche la disposizione di restituzione  degli atti al pubblico ministero e viene notificato all’indagato esclusivamente  nell’ipotesi in cui, durante le indagini, gli sia stata applicata una misura cautelare  custodiale, al fine di consentire allo stesso l’eventuale presentazione di una richiesta di riparazione per l’ingiusta detenzione 59. Ciò vuol dire che, laddove una siffatta misura cautelare non sia stata applicata (e in assenza di atti di indagine garantiti), il procedimento penale potrebbe anche essere instaurato ed archiviato  senza che la persona sottoposta alle indagini ne venga a conoscenza 60.   Il secondo modulo, più articolato, prevede la fissazione di una udienza in camera di consiglio che si svolge nelle forme dell’art. 127, con la partecipazione solo eventuale del pubblico ministero, dell’indagato, della persona offesa dal reato e  dei rispettivi difensori (si tratta, dunque, di un contraddittorio solo possibile e non  necessario). La fissazione di tale udienza è stabilita sia nel caso in cui il giudice  ritenga di non accogliere la richiesta di archiviazione presentata de plano dalla  pubblica accusa (art. 409 comma 2), che nel caso in cui la persona offesa abbia  proposto l’opposizione all’archiviazione (salvo che il giudice non abbia reputato  di dichiararne la inammissibilità).   Per consentire la presentazione dell’atto di opposizione, l’art. 408 commi 2 e 3  stabilisce che alla persona offesa (o al suo difensore, se nominato, ex art. 33 disp. att.)  debba essere notificato, a cura della segreteria del pubblico ministero, un avviso  dell’avvenuto deposito della richiesta di archiviazione e della facoltà, nel termine di  dieci giorni, di prendere visione degli atti e di presentare, appunto, l’opposizione 61.                               57 C. cost., 19.11.1991, n. 417 (ord.).  58 Tale endiadi procedurale è esclusa nel procedimento per i reati di competenza del giudice   di pace, posto che l’art. 17 d.lgs. n. 274/2000 stabilisce che sulla richiesta di archiviazione del  pubblico ministero il giudice di pace ‘circondariale’ decide sempre sulla base di un contraddittorio cartolare, senza la possibilità di fissare l’udienza in camera di consiglio.   59 Sull’argomento v. più ampiamente vol. III, Cap. VIII. In questa sede è appena il caso di  aggiungere che, nonostante l’art. 409 comma 1 faccia esplicito riferimento alla notificazione  del decreto di archiviazione emesso a seguito di presentazione di una richiesta senza opposizione, una interpretazione logico-sistematica della disposizione permette fondatamente di ritenere che alla persona sottoposta alle indagini, che nel corso del procedimento sia stata assoggetta ad una misura cautelare custodiale, sia dovuta la notifica anche del decreto di archiviazione adottato previa declaratoria di inammissibilità dell’atto di opposizione.   60 Sulla legittimità costituzionale di tale disciplina v. C. cost., 14.12.2001, n. 408 (ord.).  61 V. Cass., Sez. VI, 21.2.2002, Califano, in Cass. pen., 2003, 538, per la quale è da esclu dere la configurabilità di una qualsivoglia nullità nel caso di omessa indicazione dell’avviso  della possibilità di prendere visione degli atti e proporre opposizione. Nella riforma del codice     La chiusura delle indagini 497   Si tratta di un termine di natura processuale 62 a contenuto dilatorio, nel senso che  esso non è fissato a pena di inammissibilità 63, ma che prima dello spirare di quel  termine il pubblico ministero non può trasmettere la sua richiesta al giudice e questi non vi può provvedere 64: con la conseguenza che è ammissibile anche l’atto di  opposizione presentato, persino “al buio” 65, cioè senza previa visione della richiesta e degli atti, dalla persona offesa che, pur non avendo ricevuto la notifica di alcun avviso, abbia avuto comunque notizia della presentazione della richiesta di  archiviazione da parte del pubblico ministero 66, purché ovviamente il giudice non  vi abbia già provveduto 67.   A seguito delle modifiche introdotte dal d.l. 14.8.2013, n. 93, convertito dalla  legge 15.10.2013, n. 119 in materia di rafforzamento della tutela delle vittime di  genere, laddove il procedimento abbia avuto ad oggetto un delitto commesso con  violenza alla persona, l’avviso della richiesta di archiviazione è, in ogni caso 68,  notificato, a cura del pubblico ministero, alla persona offesa (dunque, indipendentemente dalla previa presentazione di una richiesta di voler essere informata) ed il                               di procedura penale, oggetto del disegno di legge A.S. n. 2067 e connessi, all’esame del Senato  della Repubblica ancora nel dicembre del 2016, è prevista l’introduzione di un nuovo art. 410bis che stabilisce la nullità del provvedimento se adottato senza la previa notifica alla persona  offesa dell’avviso di presentazione della richiesta di archiviazione.   62 Cass., Sez. IV, 12.2.2002, Tagliacozzo, in Cass. pen., 2003, 2405, secondo la quale per  tale termine di dieci giorni è operante la sospensione durante il periodo feriale.   63 Con la conseguenza che è illegittimo il provvedimento che abbia dichiarato la inammissibilità dell’opposizione perché presentata oltre il termine dei dieci giorni: così, tra le altre,  Cass., Sez. IV, 30.3.2016, p.o. in proc. Martelli, CED, 2016/266844; Cass., Sez. II, 16.6.2010,  p.o. in proc. Solighetto, CED, 2010/248120. Contra, invero, Cass., Sez. II, 27.11.2012, p.o. in  proc. Bracaglia, CED, 2013/254049, per la quale è inammissibile l’opposizione presentata  presso un ufficio giudiziario incompetente e pervenuta a quello competente dopo la scadenza  del termine di cui all’art. 408. Nella riforma del codice di procedura penale, oggetto del disegno di legge A.S. n. 2067 e connessi, all’esame del Senato della Repubblica ancora nel dicembre del 2016, è prevista la modifica dell’art. 408 di poetare da dieci e venti giorni il termine  entro il quale la persona offesa può presentare l’opposizione.    64 Cass., Sez. V, 4.2.2016, p.o. in proc. Landi, CED, 2016/267327; Cass., Sez. V, 31.3.2010,  p.o. in proc. Signorile, CED, 2010/247511; Cass., Sez. I, 13.7.2009, p.o. in proc. Ghezzi, CED,  2009/244323. Conf., in dottrina, R. Bonsignori, L’archiviazione, 126.    65 C. Conti, Archiviazione, 774.  66 Cass., Sez. Un., 30.6.2004, Apruzzese, in Cass. pen., 2004, 3547, con nota di C. Iasevoli,   Il diritto di proporre opposizione, 3547; E. Rocchi, Sui tempi di opposizione, 577.  67 G. Giostra, L’archiviazione, 63.  68 Per Cass., Sez. III, 18.2.2016, p.c. in proc. Zelmat, in CED, 2016/267151, l’obbligo di   notifica dell’avviso della richiesta di archiviazione alla persona offesa, previsto dall’art. 408,  comma 3-bis, per i delitti commessi con violenza alla persona, sussiste anche nel caso in cui la  richiesta sia basata sull’infondatezza della notizia di reato, poiché tale obbligo attiene alle forme del procedimento da seguire per richiedere l’archiviazione in relazione al titolo di reato per  cui si procede e prescinde dalla sussistenza o meno di esso.     498 Ercole Aprile   termine di cui al comma 3 è elevato da dieci a venti giorni (art. 408 comma 3bis) 69. Le Sezioni Unite hanno chiarito che l’obbligo dell’avviso della richiesta di  archiviazione alla persona offesa dei delitti commessi con violenza alla persona,  previsto dal predetto art. 408, comma 3-bis, prescinde da ogni eventuale richiesta  dell’interessato, con la conseguenza che la sua omissione, determinando la violazione del contraddittorio, è causa di nullità, ex art. 127, comma 5, del decreto di  archiviazione emesso “de plano”, impugnabile con ricorso per cassazione 70.   Al di là di tale ipotesi peculiare, invece, l’avviso è dovuto solo se la persona  offesa, nella notizia di reato o anche successivamente alla sua presentazione, abbia dichiarato di voler essere informata 71 circa l’eventuale archiviazione (art.  408 comma 2) 72. In caso di omissione di tale incombente, non è abnorme il provvedimento con il quale il giudice per le indagini preliminari inviti il pubblico ministero a provvedere all’effettuazione di quella notifica 73.   A lungo discusso è se l’avviso debba essere notificato anche alla persona offesa che abbia comunicato di voler essere informata non al momento della formulazione della denuncia o della querela, ovvero successivamente nel corso delle in                             69 Nella riforma del codice di procedura penale, oggetto del disegno di legge A.S. n. 2067 e  connessi, all’esame del Senato della Repubblica ancora nel dicembre del 2016, è prevista la  modifica dell’art. 408 nel senso di introdurre l’obbligo per il pubblico ministero di notificare la  richiesta di archiviazione all’offeso dei reati di furto in abitazione o con strappo, con la concessione del termine di trenta giorni per proporre opposizione alla richiesta e domandare la prosecuzione delle indagini.   70 Cass., Sez. Un., 29.1.2016, p.o. in proc. C., CED, 2016/265894, per la quale la disposizione dell’art. 408, comma 3-bis, è riferibile anche ai reati di atti persecutori e di maltrattamenti contro familiari e conviventi, previsti rispettivamente dagli artt. 612-bis e 572 c.p., in quanto  l’espressione “violenza alla persona” deve essere intesa alla luce del concetto di “violenza di  genere”, risultante dalle pertinenti disposizioni di diritto internazionale recepite e di diritto comunitario; in Dir. pen. cont., 21.6.2016, con note di M.C. Ubiali, Violenza vs. minaccia: i profili processuali di una classica dicotomia al vaglio delle Sezioni Unite. In tema di archiviazione dei procedimenti per stalking; e di C. Bressanelli, La “violenza di genere” fa il suo ingresso  nella giurisprudenza di legittimità: le Sezioni Unite chiariscono l’ambito di applicazione  dell’art. 408 co. 3 bis c.p.p.; in Guida dir., 2016, fasc. 20, 83, con nota di A. Cisterna, L’obbligo di avvisare sulla richiesta di archiviazione esteso alla fattispecie dello stalking; in St.  Iur., 2016, 611, con nota di A. Testaguzza, Notifica della richiesta di archiviazione nei delitti  commessi con ‘‘violenza alla persona’’.   71 V. Cass., Sez. V, 27.10.2015, p.o. in proc. ignoti, CED, 2016/266051, per la quale la volontà della persona offesa di essere avvisata della richiesta di archiviazione non richiede l’uso  di formule sacramentali: principio enunciato in relazione ad una fattispecie in cui la Suprema  Corte ha ritenuto valida la formula scritta dalla persona offesa, in sede di querela: “richiedo  notifica di annullamento della stessa”.   72 È critico sulla scelta del legislatore codicistico G. Giostra, L’archiviazione, 63, il quale  rileva che la persona offesa, che non sia anche denunciante, potrebbe trovarsi nella materia impossibilità di formulare la richiesta di essere informata ovvero, soprattutto in caso di mancata  nomina di un difensore, di conoscere quali sono i suoi diritti.    73 Cass., Sez. III, 8.8.1996, Cammarata, in Giust. pen., 1998, III, 651.     La chiusura delle indagini 499   dagini, ma con un atto pervenuto all’autorità giudiziaria dopo la formulazione della richiesta di archiviazione. La questione è stata risolta dalle Sezioni Unite le  quali hanno chiarito che la dichiarazione della persona offesa di voler essere informata circa l’eventuale archiviazione, come previsto dall’art. 408 comma 2, può  essere anche successiva alla comunicazione della notizia di reato ma, per comportare l’obbligo, da parte del pubblico ministero, di far notificare l’avviso della richiesta di archiviazione, deve necessariamente precedere la formulazione di tale  richiesta, fermo restando che, qualora la persona offesa ne sia comunque venuta a  conoscenza, essa ha pur sempre il diritto, finché non sia intervenuta la pronuncia  del giudice, di proporre opposizione ai sensi dell’art. 410 74.   L’avviso non va notificato al mero denunciante o al danneggiato, che non  sia anche titolare dell’interesse giuridico protetto dalla norma incriminatrice. Tale  aspetto costituisce frequentemente motivo di ricorso per cassazione contro il decreto di archiviazione adottato dal giudice senza la previa notificazione di quell’avviso: nella giurisprudenza di legittimità sono rilevabili numerosissime pronunce finalizzate a distinguere le varie tipologie di reati, talora riconoscendovi un  carattere plurioffensivo in maniera tale ammettere il diritto del privato ad essere  informato dell’avvenuto deposito della richiesta di archiviazione del pubblico ministero 75. Così, ad esempio, si è sostenuto che la notificazione di tale avviso non  spetta all’autore di una denuncia per falsa testimonianza 76; per false dichiarazioni  o attestazioni in atti destinati all’autorità giudiziaria 77; per la falsità in testamento  olografo 78; per rivelazione di segreto di ufficio 79; per malversazione e indebita  percezione di erogazioni pubbliche 80; per millantato credito 81; per interruzione di  un pubblico servizio 82 o per attentato alla sicurezza dei trasporti 83; per bancarotta  fraudolenta 84; per i reati in materia di inquinamento ambientale 85; per il reato di                               74 Cass., Sez. Un., 30.6.2004, Apruzzese, cit.  75 Per C. Conti, Archiviazione, 786, dietro a queste disquisizioni si percepisce la volontà di   bilanciare al meglio le istanze in conflitto.  76 Cass., Sez. VI, 4.11.2015, p.o. in proc. Cunsolo, CED, 2015/265361; Cass., Sez. VI,   5.4.2011, p.o. in proc. De Angelis, CED, 2011/250038; Cass., Sez. V, 1.2.2001, Muriano,  CED, 2001/217936.   77  Cass., Sez. VI, 26.2.2015, p.o. e Napoleone, CED, 2015/262460; Cass., Sez. VI,  24.5.2011, p.o. in proc. Forte, CED, 2011/250502.   78 Cass., Sez. V, 5.10.2010, p.o. in proc. ignoti, CED, 2010/249275.  79 Cass., Sez. VI, 22.4.2008, p.o. in proc. Petrella, CED, 2008/239883.  80 Cass., Sez. VI, 21.5.2010, p.o. in proc. Zappalà, CED, 2010/247390.  81 Cass., Sez. VI, 7.3.2003, Sposato, CED, 2003/223812.  82 Cass., Sez. VI, 23.9.2011, p.o. in proc. Santecchi, CED, 2011/251046.  83 Cass., Sez. VI, 25.1.2011, p.o. in proc. Paladino, CED, 2011/249449.  84 Cass., Sez. V, 11.4.2016, p.o. in proc. Mauri, CED, 2016/ 267043, per la quale, in tema   di bancarotta fraudolenta, parte offesa è la generalità dei creditori rappresentata dal curatore.   85 Cass., Sez. III, 3.12.2010, p.o. in proc. Ruggeri, CED, 2011/249167.     500 Ercole Aprile   apologia del fascismo, di cui all’art. 4 legge 20.6.1952, n. 645 86: situazioni nelle  quali il privato non può propriamente essere qualificato come persona offesa. Invece, il diritto a quella notificazione (e, perciò, alla presentazione dell’atto di opposizione) è stato riconosciuto con riferimento a delitti di natura plurioffensiva:  così per i delitti contro la fede pubblica, che tutelano direttamente non solo l’interesse pubblico alla genuinità materiale e alla veridicità ideologica di determinati  atti, ma anche quello del soggetto privato sulla cui sfera giuridica l’atto sia destinato a incidere concretamente 87; per l’abuso di ufficio, laddove la condotta sia  sorretta da un dolo finalizzato a cagionare ad altri un danno ingiusto, in quanto  illecito lesivo sia dell’interesse al buon andamento della pubblica amministrazione che dei diritti dei singoli 88; per il peculato, in relazione alla posizione del privato danneggiato dalla condotta appropriativa 89; per il disturbo e molestie alla  persona 90; per la mancata esecuzione dolosa di un provvedimento del giudice 91;  per l’omissione in atti di ufficio 92; per la calunnia 93; per la simulazione di reato 94;  per il falso giuramento 95; per fraudolenta intercettazione delle comunicazioni mediante un sistema informatico o telematico 96; o per i reati in materia di elezioni 97.   L’avviso va notificato anche ai prossimi congiunti della persona offesa deceduta 98 e agli enti ed alle associazioni esponenziali 99, per questi ultimi alle con                             86 Cass., Sez. I, 1.4.2014, p.o. in proc. Angelone e altro, CED, 2014/260707.  87 Cass., Sez. Un., 25.10.2007, Pasquini, in Cass. pen., 2008, 1283.  88 Così, tra le tante, Cass., Sez. VI, 19.1.2016, p.o. in proc. D’Amico, CED, 2016/266174;   Cass., Sez. VI, 29.3.2012, p.o. in proc. Picaro, CED, 2012/252570; Cass., Sez. VI, 10.4.2008,  p.o. in proc. Cortellino, CED, 2008/239648.   89 Cass., Sez. VI, 6.10.2015, p.o. in proc. Giovannini, CED, 2015/ 265146; in Dir. pen.  proc., 2016, 661, con nota di A. Casto, Legittimazione a proporre opposizione alla richiesta di  archiviazione.   90 Per Cass., Sez. I, 4.5.2016, p.o. in proc. Calò, CED, 2016/267112, si tratta di reato plurioffensivo, che riguarda anche la persona fisica sulla quale cade l’azione del colpevole, pur se  l’incriminazione sia prevista a tutela di un interesse pubblico generale.   91 Cass., Sez. VI, 24.5.2011, p.o. in proc. Vitiello, CED, 2011/250106.  92  Cass., Sez. II, 29.3.2011, p.o. in proc. Carota, CED, 2011/250077; Cass., Sez. VI,   12.11.2002, Becchina, CED, 2002/223937.  93 Cass., Sez. VI, 28.4.2010, p.o. in proc. Pascarella, CED, 2010/247116.  94 Cass., Sez. VI, 30.1.2008, p.o. in proc. Bauducco, CED, 2008/239454.  95 Cass., Sez. VI, 7.1.2008, p.o. in proc. Gili, CED, 2008/238735.  96 Cass., Sez. VI, 31.3.2016, p.o. in proc. Calipari, CED, 2016/ 267208.  97 Cass., Sez. V, 1.4.2014, p.o. in proc. Tozzi, CED, 2014/260350.  98 Cass., Sez. IV, 18.5.1995, Magurano, CED, 1995/201878. Per Cass., Sez. I, 1.12.2015,   p.o. in proc. Minetti, CED, 2016/266608, in caso di decesso della persona offesa in conseguenza del reato, anche il convivente “more uxorio” ha diritto di presentare opposizione alla richiesta di archiviazione e a ricorrere per cassazione avverso l’eventuale provvedimento di archiviazione; v. anche in Dir. pen. proc., 2016, 619, con nota di A. Marandola, Il convivente more  uxorio può presentare opposizione contro la richiesta di archiviazione.   99 Cass., Sez. II, 22.2.1996, Decenvirale, CED, 1996/204042.     La chiusura delle indagini 501   dizioni e nei limiti fissati dagli artt. 91 e 92 (enti e associazioni che possono presentare una opposizione concorrente con quella della persona offesa 100). Tuttavia,  la mancata notifica dell’avviso della richiesta di archiviazione al prossimo congiunto della persona offesa deceduta, il quale aveva dichiarato di voler essere informato in caso di archiviazione, non determina l’illegittimità del decreto di archiviazione emesso de plano dal giudice se la persona offesa non sia deceduta in  conseguenza del reato, unica ipotesi in cui, a norma dell’art. 90 comma 3, i diritti  e le facoltà ad essa spettanti possono essere esercitati dal prossimo congiunto 101.   Resta discusso se, poi, il giudice possa escludere la persona offesa non legittimata dal partecipare all’udienza, come parrebbe desumersi dall’art. 95 comma 4,  per gli enti rappresentativi, applicabile in via analogica, ovvero se la verifica della  legittimazione debba essere fatta solo con il provvedimento finale emesso all’esito dell’udienza 102.   Incertezze permangono in ordine alla natura personale dell’atto di opposizione: chi ha proposto la soluzione affermativa ha dovuto conseguentemente dedurre che il difensore della persona offesa è legittimato a presentare l’opposizione  solo se destinatario di un’apposita procura speciale rilasciatagli dal suo assistito,  non essendo sufficiente il mero mandato ad litem 103; la più recente giurisprudenza  di legittimità pare privilegiare la soluzione contraria, riconoscendo al difensore  della persona offesa la facoltà di proporre opposizione avverso la richiesta di archiviazione in virtù della previsione contenuta nell’art. 101 comma 1, per la quale  la persona offesa può nominare un difensore nelle forme previste dall’art. 96  comma 2 per l’esercizio dei diritti e delle facoltà ad essa attribuiti 104.   Ai sensi del combinato disposto degli artt. 408 comma 3, e 410 comma 1, l’atto di opposizione (presentabile anche per posta 105) deve contenere una richiesta  motivata di prosecuzione delle indagini con l’indicazione, a pena di inammissibilità, dell’oggetto delle investigazioni suppletive e dei relativi elementi di prova 106.                               100 C. Conti, Archiviazione, 787.  101 Cass., Sez. V, 16.2.2012, p.o. in proc. Iacobuzio, CED, 2012/252311; Cass., Sez. VI,   26.2.2003, Pagano, CED, 2003/224960, in un caso in cui la Corte ha dichiarato inammissibile  il ricorso presentato dal padre della persona offesa deceduta non in conseguenza del reato, ritenendolo soggetto non legittimato a presentare la dichiarazione di voler essere informato  dell’eventuale richiesta di archiviazione a norma dell’art. 408 comma 2.   102 C. Conti, Archiviazione, 787.  103 Cass., Sez. VI, 25.6.1997, Ottonello, CED, 1997/208845.  104 Cass., Sez. V, 23.10.2007, p.o. in proc. ignoti, CED, 2007/238870. Per la dottrina v. C.   Conti, Archiviazione, 782.  105 Per Cass., Sez. VI, 18.11.2015, p.o. in proc. F., CED, 2015/265699, l’opposizione alla   richiesta di archiviazione può essere proposta anche a mezzo del servizio postale, giacché, in  difetto della previsione di alcuna formalità da parte dell’art. 408, comma 3, è utilizzabile qualsiasi modalità che, assicurando la provenienza dell’atto dal soggetto legittimato, è idonea allo  scopo di garantire che esso pervenga al P.M. destinatario.   106 E. Marzaduri, Azione, 12.     502 Ercole Aprile   Tale atto, dunque, non può concretizzarsi in una mera critica alle determinazioni  del pubblico ministero, ma deve, a pena di inammissibilità, contenere una esplicita richiesta di prosecuzione delle indagini preliminari, nonché l’indicazione dell’oggetto delle indagini suppletive e dei relativi elementi di prova 107.   In dottrina 108 è stato stigmatizzato l’eccessivo rigore adottato dall’indirizzo  prevalente della giurisprudenza di legittimità nella lettura di quelle disposizioni ed  è stata valorizzata, invece, una pronuncia della Corte costituzionale che, nel dichiarare la infondatezza della specifica questione portata alla sua attenzione, aveva rilevato che «l’opposizione motivata dalla incompletezza delle indagini del  pubblico ministero non è l’unico strumento per contrastare la richiesta di archiviazione: nelle situazioni in cui le indagini siano state esaurientemente espletate,  ovvero il titolo del reato o le concrete modalità di realizzazione del fatto rendano  non necessaria alcuna indagine, la persona offesa può egualmente presentare atto  di opposizione, indicando motivi volti a dimostrare la non infondatezza della notizia di reato. Ove le argomentazioni della persona offesa siano convincenti, il giudice deve comunque fissare l’udienza in camera di consiglio a norma dell’art. 409  comma 2 […], così assicurando alla persona offesa la medesima tutela prevista in  caso di opposizione volta a ottenere la prosecuzione delle indagini preliminari» 109.                               107 Cass., Sez. V, 6.5.2010, p.o. in proc. Biondani, CED, 2010/247355. V. anche Cass., Sez.  VI, 9.10.2012, p.o. in proc. Riccio, CED, 2013/254253, per la quale l’investigazione suppletiva  può anche concretizzarsi in una richiesta di integrazione o di completamento di un atto istruttorio già compiuto.   108 Così, ex plurimis, F. Caprioli, Indagini preliminari e udienza preliminare, 648 s.; C.  Conti, Archiviazione, 778; A.A. Sammarco, La richiesta di archiviazione, 271 s.   109 C. cost., 11.4.1997, n. 95. Conf., nella giurisprudenza di legittimità, Cass., Sez. VI,  14.1.2003, D’Angiolella, CED, 2003/225248, per la quale la persona offesa può anche solamente limitarsi ad indicare nell’opposizione le valutazioni dei fatti ovvero le ragioni di diritto  in contrasto con la scelta del pubblico ministero, senza necessità di indicare le ulteriori investigazioni suppletive. Peraltro, l’art. 17 comma 2 d.lgs. n. 274/2000, riguardante il procedimento  per i reati di competenza del giudice di pace, prevede che la persona offesa possa presentare  opposizione alla istanza di archiviazione, con richiesta motivata di prosecuzione delle indagini,  indicando, a pena di inammissibilità, «gli elementi di prova che giustificano il rigetto della richiesta [delle pubblica accusa] o le ulteriori indagini necessarie»: l’impiego della disgiunzione  “o” anziché della congiunzione “e”, contenuta nell’art. 409 comma 1 c.p.p., non sembra casuale, ma il frutto di una ben precisa e consapevole scelta, di ampliare le facoltà riconosciute alla  persona offesa, cui è stata riconosciuta l’alternativa di chiedere il mero rigetto della richiesta  avanzata dal pubblico ministero, senza necessità di sollecitare il compimento di altre investigazioni, oppure di indicare tali investigazioni domandando, perciò, la prosecuzione delle indagini. Sul punto v. E. Aprile, La durata delle indagini, 758. V. anche C. Conti, Archiviazione,  828, la quale evidenzia come, ai sensi dell’art. 17 comma 3 d.lgs. cit., il pubblico ministero  debba sempre avvisare la persona offesa della presentazione della richiesta di archiviazione,  laddove tale iniziativa segua ad una declaratoria, da parte del giudice di pace, di inammissibilità o di manifesta infondatezza, ex art. 26 comma 2 d.lgs. cit., del ricorso diretto al giudice della  medesima persona offesa. In senso conforme, in giurisprudenza, Cass., Sez. V, 26.5.2009, p.o.  in proc. Dattolico, CED, 2009/244103.     La chiusura delle indagini 503   Più di recente nella giurisprudenza della Suprema Corte sono rinvenibili pronunce più “garantiste”, con le quali si è sostenuto che alla parte offesa deve essere  riconosciuta la facoltà di contrastare la richiesta di archiviazione non solo per il  profilo della completezza delle indagini, ma anche per quello della fondatezza  della notizia di reato: ciò comporta che, laddove non vi sia luogo ad ulteriori accertamenti, le censure dell’opponente possono essere comunque rivolte al contenuto della richiesta in ordine a quest’ultimo aspetto 110.   L’art. 409 comma 2, come modificato dall’art. 12 legge 7.12.2000, n. 397, riconosce espressamente il diritto del difensore (tanto della persona sottoposta alle  indagini, quanto della persona offesa) di prendere visione e di estrarre copia  degli atti depositati nella cancelleria del giudice per le indagini preliminari che, a  seguito della presentazione di una richiesta di archiviazione, abbia fissato l’udienza in camera di consiglio. Scelta, questa, con la quale il legislatore ha inteso contrastare la prassi, in passato molto diffusa, di rifiutare ai difensori delle parti private il rilascio di copia dei documenti trasmessi dal pubblico ministero con la richiesta di archiviazione. Resta, invero, “scoperta” la fase precedente a quella della  notificazione del decreto del giudice di fissazione, talché è discutibile se il difensore della persona offesa possa chiedere il rilascio di copia di quegli atti nell’intervallo tra il momento della presentazione della richiesta di archiviazione e quello della eventuale proposizione di un atto di opposizione: sarebbe stato più opportuno che la novella avesse modificato anche sul comma 3 dell’art. 408 che riconosce alla persona offesa la facoltà di prendere visione degli atti depositati nella  cancelleria del giudice per le indagini preliminari, perché la soluzione privilegiata  dal legislatore potrebbe legittimare ingiustificate interpretazioni restrittive delle  facoltà difensive, peraltro rispetto ad atti e documenti oramai non più coperti dal  segreto istruttorio 111. Tuttavia, in giurisprudenza si è affermato che non è abnorme e pertanto non è immediatamente ricorribile per cassazione il provvedimento  con il quale il giudice per le indagini preliminari respinge l’istanza della persona  indagata di prendere visione e ottenere il rilascio di copia degli atti relativi ad un  procedimento conclusosi con decreto d’archiviazione, quando tale rigetto sia stato  motivato, per un verso, dalla necessità che l’interesse alla richiesta sia riscontrabile in relazione a singoli atti e non alla loro indistinta totalità e, per altro verso, dalla necessità di salvaguardare il diritto alla riservatezza degli altri soggetti cui gli  atti del procedimento si riferiscono 112.   Un terzo speciale modulo procedimentale è, infine, quello previsto dall’art.  411 comma 1-bis per il caso di richiesta di archiviazione per particolare tenuità  del fatto (in ordine al quale si veda il paragrafo che segue).   L’avviso di fissazione dell’udienza camerale – che in giurisprudenza, invero  in maniera poco convincente, si è reputato possa anche contenere l’indicazione,                               110 Cass., Sez. V, 17.1.2011, p.o. in proc. Bonardi, CED, 2011/250161.  111 E. Aprile, La durata delle indagini, 741.  112 Cass., Sez. VI, 9.4.2008, Acampora, CED, 2008/241909.     504 Ercole Aprile   indirizzata al pubblico ministero, di atti di indagine eventualmente da compiere 113 –  va notificato anche al difensore dell’indagato 114, ma non anche al difensore della  persona offesa che non è espressamente menzionato nell’art. 409 comma 2 115.   L’avviso va notificato alla sola persona offesa opponente e non anche alle altre  eventuali persone offese non opponenti, se la fissazione dell’udienza è avvenuta a  seguito di opposizione (art. 410 comma 3); a tutte le persone offese, se manchi  una opposizione e la fissazione dell’udienza sia il frutto dell’autonoma iniziativa  del giudice (art. 409 comma 2) 116.   Giusta la previsione dell’art. 409 comma 3, della fissazione dell’udienza il  giudice fa dare comunicazione al procuratore generale presso la corte di appello  per consentirgli l’avocazione delle indagini 117.   Quanto allo svolgimento dell’udienza in camera di consiglio, si è osservato  che il rinvio dell’udienza per l’opposizione alla richiesta di archiviazione non  comporta la necessità di alcun avviso alla persona offesa che, sebbene regolarmente avvisata della fissazione dell’udienza, non sia comparsa 118. L’applicazione  della disciplina dell’art. 127 comporta che non è configurabile alcuna violazione  del contraddittorio qualora la persona offesa, che si trovi in regime di detenzione,  richieda, senza che le venga data la possibilità, di partecipare all’udienza camerale, ma sia facoltizzata a rendere dichiarazioni al magistrato di sorveglianza, in  quanto, in tal caso, essa viene posta in condizione di esercitare pienamente i suoi  diritti di difesa anche in forma orale, in aggiunta a quelle espresse in forma scritta  nell’atto di opposizione; né è irragionevole, sotto tale profilo, l’equiparazione alla  posizione dell’imputato o del condannato, posto che identica in entrambi i casi è  la condizione di restrizione carceraria che – nell’ipotesi di restrizione dell’interessato in luogo posto fuori della circoscrizione del giudice – consente il soddisfacimento del diritto di difesa nella forma dell’escussione da parte del magistrato di  sorveglianza, prima del giorno dell’udienza camerale 119. Al contrario, in tale  udienza camerale il giudice deve provvedere all’audizione dell’opponente qualora  questi ne abbia fatto domanda; l’omissione di detto adempimento determina – per                               113 Cass., Sez. III, 19.6.2001, Fele, in Cass. pen., 2002, 3781.  114 Così C. cost., 25.11.1993, n. 418.  115 Cass., Sez. VI, 9.5.2014, p.o. in proc. Romano e altro, CED, 2014/260617; Cass., Sez.   V, 24.3.1992, Palmieri, in Cass. pen., 1993, 1493. Nella riforma del codice di procedura penale, oggetto del disegno di legge A.S. n. 2067 e connessi, all’esame del Senato della Repubblica  ancora nell’ottobre del 2016, è prevista la modifica dell’art. 409 con l’introduzione di un termine di tre mesi, decorrente dal deposito della richiesta di archiviazione, entro il quale il giudice deve fissure l’udienza in camera di consiglio, e un ulteriore termine di tre mesi, decorrente  dalla data di svolgimento dell’udienza, entro il quale il giudice deve adottare il provvedimento.   116 G. Giostra, L’archiviazione, 65.  117 Sul punto v. infra, 7.  118 Cass., Sez. VI, 3.2.2010, p.o. in proc. P., CED, 2010/246087.  119 Cass., Sez. V, 31.3.2010, p.o. in proc. Calì, CED, 2010/247508.     La chiusura delle indagini 505   il combinato disposto degli artt. 127 commi 3 e 5, e 409 comma 2 – una nullità a  regime intermedio, la quale deve essere eccepita immediatamente dopo il compimento dell’atto e comunque prima delle conclusioni dell’udienza celebrata nelle  forme dell’art. 127 120.   In sede di udienza fissata a seguito di opposizione alla richiesta di archiviazione, il difensore della persona offesa non può invocare il diritto di replica alle dichiarazioni rese dalla parte avversaria, non potendosi ritenere applicabile nelle  procedure camerali la disciplina prevista per lo svolgimento della discussione in  dibattimento 121.   La Cassazione ha asserito che le condizioni per la rimessione devono ritenersi  operanti non solo rispetto a quelle attività processuali riconducibili nella categoria  del processo vero e proprio, ma anche in tutti i casi nei quali la legge processuale  affida al giudice il compito di emettere decisioni corrispondenti all’esercizio della  funzione giurisdizionale, anche se non sia stata ancora promossa l’azione penale a  norma dell’art. 405 e, quindi, non sia stato ancora instaurato il rapporto inquadrabile nello schema concettuale del processo. Ne consegue che la richiesta di rimessione è ammissibile anche se proposta nella fase di chiusura delle indagini preliminari quando, a seguito della richiesta avanzata dal pubblico ministero a norma  dell’art. 408, il giudice per le indagini preliminari è chiamato a decidere se disporre, o non, l’archiviazione, essendo indubbio che, in tale situazione procedimentale, il giudice è investito di poteri decisori, di merito e di carattere processuale, che  corrispondono all’esercizio della giurisdizione 122.   6. (Segue) L’archiviazione per la particolare tenuità del fatto.   Come premesso, un’ulteriore ipotesi – cui reputiamo di riservare un’autonoma  analisi – nella quale è possibile che il pubblico ministero formuli la richiesta di  archiviazione del procedimento è quella nella quale ritenga che la punibilità del  reato debba essere esclusa per la particolare tenuità del fatto.   Con il recente d.lgs. 16.3.2015, n. 28 è stata data attuazione alla delega di cui  all’art. 1 comma 1 lett. m legge 28.4.2014, n. 67, contenente norme in materia di  pene detentive non carcerarie e di riforma del sistema sanzionatorio, e sono stati  modificati tanto il titolo V e il capo I del codice penale (ora recanti intitolati «Della non punibilità per particolare tenuità del fatto. Della modificazione, applicazione ed esecuzione della pena») ed introdotto nello stesso codice l’art. 131-bis che  disciplina il nuovo istituto della “esclusione della punibilità per particolare tenuità                               120 Cass., Sez. VI, 2.4.2014, p.o. in proc. Montoleone, CED, 2014/259343; Cass., Sez. V,  31.3.2010, p.m. in proc. Castelli, CED, 2010/247512; Cass., Sez. IV, 16.4.2008, p.o. in proc.  Mercuri, CED, 2008/240227.   121 Cass., Sez. VI, 13.2.2009, p.o. in proc. D’Alonzo, CED, 2009/243853.  122 Cass., Sez. I, 24.2.1997, Incalza, CED, 1997/207673.     506 Ercole Aprile   del fatto”, quanto modificate alcune disposizioni del codice di procedura penale,  tra le quali l’art. 411.   La ratio di fondo di tale nuovo istituto è quella di ampliare l’ambito della  esclusione della rilevanza penale del fatto e, dunque, della non sanzionabilità di  determinate condotte astrattamente integranti gli estremi di un reato. Sotto questo  aspetto è palese il collegamento che esiste tra tale nuova forma generale di esclusione della punibilità e gli istituti della “irrilevanza del fatto” previsto dall’art. 27  d.P.R. 22.9.1988, n. 448, sul processo penale a carico di imputati minorenni, e  della esclusione della procedibilità nei casi di particolare tenuità del fatto, di cui  all’art. 34 d.lgs. 28.8.2000, n. 74, sui procedimenti penali per reati di competenza  del giudice di pace.   Nessun dubbio sussiste circa la natura di diritto sostanziale e non processuale di tale disposizione, tenuto conto che il legislatore ha parlato di esclusione della  punibilità e non della procedibilità e che la anzidetta legge-delega n. 67/2014 aveva ad oggetto chiaramente la normativa in materia di pene detentive non carcerarie (per tali ulteriori aspetti la delega non è stata esercitata). Da tanto consegue  l’immediata applicabilità, in quanto norma penale sostantiva più favorevole, a tutti i procedimenti in corso, così come chiarito dai primi commenti 123 e confermato  dalla giurisprudenza di legittimità nel suo primo arresto sull’argomento 124.   Il nuovo istituto è applicabile ai soli reati puniti con la pena pecuniaria e/o con  pene detentive non superiori nel massimo a cinque anni (calcolati senza tener conto delle circostanze aggravanti, ad esclusione di quelle speciali o ad effetto speciale, e senza considerare gli effetti di un bilanciamento di circostanze) ed è configurabile laddove il giudice possa affermare, sulla base dei parametri fissati dall’art.  133 c.p., la particolare tenuità dell’offesa e la non abitualità del comportamento. È  la stessa nuova disposizione, però, a stabilire che non può essere considerata di  particolare tenuità l’offesa: a) quando la condotta incide in modo definitivo e irreparabile sul bene “vita” della vittima, ovvero, in modo molto rilevante, sull’incolumità personale della stessa (è chiaro il riferimento ai delitti di omicidio colposo  nell’ipotesi del comma 2 dell’art. 589, e di lesioni personali gravissime); b) quando ricorrono alcune delle circostanze aggravanti previste dall’art. 63 c.p., quali  l’aver agito per motivi abietti e futili, o con crudeltà, o l’aver adoperato sevizie o  l’aver profittato delle condizioni di minorata difesa della vittima, anche in riferimento all’età della stessa.   Inoltre l’art. 131-bis c.p., con una forma di presunzione iuris ed de iure, indica  alcune situazioni nelle quali è possibile affermare l’abitualità del comportamento,  che deve considerarsi sussistente laddove l’autore sia stato dichiarato delinquente  abituale, professionale o per tendenza, ovvero abbia commesso altri reati della  stessa indole anche se ciascun fatto, isolatamente considerato, sia di particolare                               123 R. Aprati, Regole processuali, 1317; P. Gaeta, A. Macchia, Tra nobili assiologie costitu zionali, 2595; G. Spangher, L’irrilevanza del fatto, 20.  124 Cass., Sez. III, 8.4.2015, Mazzarotto, CED, 2015/263308.     La chiusura delle indagini 507   tenuità, nonché se si tratti di reati che abbiano ad oggetto condotte plurime, abituali e reiterate (quale, ad esempio, le condotte che integrano il reato di atti persecutori).   L’adozione della sentenza di non doversi procedere nella fase pre-dibattimentale o di non punibilità nella fase del giudizio non pregiudica l’esercizio dell’azione civile nella sede propria.   Sotto il punto di vista più strettamente processuale, non vi è alcun dubbio circa  la operatività della nuova causa di esclusione della punibilità nei procedimenti nei  quali il pubblico ministero voglia formulare una richiesta di archiviazione, secondo la cadenza fissata dal nuovo art. 411 comma 1-bis c.p.p., come introdotto  dall’art. 2 d.lgs. n. 28/2015). In tale ipotesi il pubblico ministero deve darne avviso alla persona sottoposta alle indagini e alla persona offesa, precisando che, nel  termine di dieci giorni, possono prendere visione degli atti e presentare opposizione in cui indicare, a pena di inammissibilità, le ragioni del dissenso rispetto alla richiesta di archiviazione per la particolare tenuità del fatto. Il giudice, se  l’opposizione non è inammissibile, procede ai sensi dell’art. 409 comma 2 e, dopo  avere sentito le parti, se accoglie la richiesta, provvede con ordinanza. In mancanza di opposizione, o quando questa è inammissibile, il giudice procede senza formalità e, se accoglie la richiesta di archiviazione, pronuncia decreto motivato. Nei  casi in cui non accoglie la richiesta il giudice restituisce gli atti al pubblico ministero, eventualmente provvedendo ai sensi dell’articolo 409 commi 4 e 5, cioè disponendo lo svolgimento di ulteriori indagini o ordinando la formulazione dell’imputazione (secondo le modalità meglio precisate nel paragrafo che segue).   Dunque, rispetto alle altre ipotesi di archiviazione per così dire “tradizionali”,  l’avviso del pubblico ministero va dato tanto alla persona offesa che all’indagato,  e non è finalizzato a consentire la formulazione (da parte della sola persona offesa) di una sollecitazione alla prosecuzione delle indagini con l’indicazione dell’oggetto delle investigazioni suppletive e dei relativi elementi di prova, bensì ad  esporre le diverse ragioni dell’opposizione alla considerazione del fatto come di  particolare tenuità 125: la persona offesa potrebbe rappresentare ragioni analoghe a  quelle che avrebbero giustificato l’opposizione ad una normale richiesta di archi                             125 Sul punto v. Cass., Sez. IV, 22.12.2015, p.o. in proc. Popirlan, CED, 2016/ 266227, per  cui, in tema di opposizione alla richiesta di archiviazione per particolare tenuità del fatto, la  persona offesa è tenuta ad indicare, a pena di inammissibilità, le “ragioni del dissenso” rispetto  alla sussumibilità della condotta nell’ipotesi di cui all’art. 131-bis c.p. e non necessariamente,  come invece richiesto dall’art. 410, comma 1, per l’opposizione alla richiesta di archiviazione  per infondatezza della notizia di reato, le indagini suppletive e i relativi mezzi di prova, stante  la diversità tra le due ipotesi di archiviazione e le ragioni poste a sostegno delle stesse; e Cass.,  Sez. V, 10.2.2016, p.o. in proc. Pjetrushi, CED, 2016/ 267261, per la quale, ove la persona offesa indichi le ragioni del dissenso, il giudice non può decidere “de plano” ma deve necessariamente fissare l’udienza in camera di consiglio, ai sensi dell’art. 409, comma 2, essendo ciò  funzionale alla instaurazione del contraddittorio tra le parti e all’esercizio del diritto di difesa,  riconosciuto alla persona offesa dal reato dall’art. 411, comma 1-bis, la cui inosservanza, pertanto, determina la nullità dell’eventuale provvedimento adottato.     508 Ercole Aprile   viazione, perché può avere interesse a che venga esercitata l’azione penale; l’indagato – lungi dal manifestare il proprio consenso come per esternare la propria volontà “a non essere processato” 126 – a fronte di una scelta del pubblico ministero  diversa da quella che presuppone l’inazione, può scegliere una soluzione decisionale a lui più favorevole rispetto a quella che otterrebbe dopo l’esercizio dell’azione  penale da parte del pubblico ministero Per il resto tale terza forma procedimentale  finisce per confluire nelle modalità della seconda di quelle già considerate.   Se il giudice non dichiara con decreto l’inammissibilità dell’opposizione ovvero non dispone l’archiviazione (che presuppone un giudizio allo stato degli atti  sulla sostenibilità in un futuro giudizio della fondatezza della notizia di reato e,  nel contempo, della non punibilità dell’indagato per particolare tenuità del fatto),  adotta uno dei provvedimenti conclusivi di cui si dirà nel paragrafo che segue. Va  evidenziato, tuttavia, che il nuovo comma 1-bis dell’art. 411 stabilisce che il giudice provvede «eventualmente ai sensi dell’art. 409 commi 4 e 5»: è fondato, infatti, sostenere che se l’ordine di svolgimento di ulteriori indagini o di formulazione dell’imputazione in via coattiva ha un senso a fronte di una richiesta di archiviazione avanzata dal pubblico ministero come scelta di inazione, nel caso in  cui l’istanza di archiviazione sia motivata dalla particolare tenuità del fatto, dunque presupponendo la sussistenza di una responsabilità dell’indagato, il giudice  che non reputi sussistenti le condizioni per il riconoscimento di quella causa di  non punibilità, potrebbe anche limitarsi a restituire gli atti al titolare dell’accusa  affinché valuti la possibilità di richiedere l’archiviazione per un’altra causa 127.   È ragionevole ritenere che tale disposizione trovi applicazione anche nei procedimenti in corso di svolgimento alla data di entrata in vigore del d.lgs. n.  28/2015. Con la conseguenza che se il pubblico ministero ha già presentato una  richiesta di archiviazione per altra ragione e il giudice, anche all’esito dell’udienza camerale, ritenga che vi siano le condizioni per accogliere l’istanza per la particolare tenuità del fatto, deve – per ragioni di collaborazione tra uffici giudiziari,  non essendovi alcuna preclusione dal mancato esercizio dell’azione penale – restituire il fascicolo al rappresentante della pubblica accusa, invitandolo ad effettuare  la notifica dell’avviso, ai soggetti e con il contenuto come meglio specificato dal  comma 1-bis dell’art. 411 128. In alternativa, laddove si ritenga che il ‘meccanismo’ di previo avviso previsto da tale disposizione non sia direttamente operante,  mancando una preventiva richiesta del pubblico ministero di archiviazione per  particolare tenuità del fatto, potrebbe essere il giudice a convocare nell’udienza in  camera di consiglio l’indagato e la persona offesa per consentire loro (nonché per                               126 Così R. Aprati, Regole processuali, 1323, la quale evidenzia come una siffatta interpre tazione dell’istituto si porrebbe inevitabilmente in contrasto con il dettato costituzionale che  esclude una qualsivoglia titolarità dell’indagato sull’esercizio dell’azione penale.   127 R. Aprati, Regole processuali, 1324.  128 A. Corbo, G. Fidelbo, Problematiche processuali riguardanti l’immediata applicazione   della “particolare tenuità del fatto”, 14.     La chiusura delle indagini 509   permettere al titolare dell’accusa) di interloquire sulla possibile applicazione di  quella causa di esclusione della punibilità, invitando i destinatari a formulare le osservazioni che avrebbero avanzato eventualmente con l’opposizione motivata all’archiviazione 129.   7. I provvedimenti del giudice.   I provvedimenti che il giudice per le indagini preliminari 130 può adottare sulla  richiesta di archiviazione formulata dal pubblico ministero possono essere, in relazione al loro contenuto decisorio, di quattro tipi.   Esclusa tendenzialmente l’adozione di un provvedimento di inammissibilità  della istanza presentata dal rappresentante della pubblica accusa 131, in primo luogo il giudice, con ordinanza emessa de plano o all’esito dell’udienza camerale,  può dichiarare la propria incompetenza per qualsiasi causa ex art. 22 comma 1,  disponendo la restituzione degli atti all’istante 132.   In secondo luogo il giudice può disporre l’archiviazione del procedimento e  la restituzione degli atti al pubblico ministero. Come si è visto, ciò può avvenire  con ordinanza emessa al termine dell’udienza camerale fissata a mente dell’art. 409  comma 2, oppure con decreto de plano, adottato sulla richiesta di archiviazione  senza opposizione oppure previa declaratoria di inammissibilità dell’atto di opposizione formulato dalla persona offesa.   È da escludere che il giudice possa archiviare il procedimento con riferimento  a reati diversi da quelli per i quali vi è stata iscrizione della notitia criminis e la  successiva richiesta del pubblico ministero, poiché si tratterebbe di provvedimento ultra petita, dunque abnorme 133. Nulla esclude, invece, che il giudice, accogliendo la richiesta di archiviazione, ordini la trasmissione degli atti al pubblico  ministero segnalando l’esistenza di ulteriori reati procedibili d’ufficio che non  hanno formato oggetto della richiesta 134.                               129 Così F. Francini, La non punibilità per particolare tenuità del fatto, 1.  130 V. C. cost., 28.2.2003, n. 54 (ord.), che, nel dichiarare la manifesta infondatezza della   specifica questione avente ad oggetto l’art. 34 comma 2, ha escluso che sussista una situazione  di incompatibilità per il giudice chiamato a decidere sulla richiesta di archiviazione, laddove  nella fase delle indagini lo stesso abbia disposto l’applicazione di una misura cautelare nei confronti della medesima persona sottoposta alle indagini, sia perché il provvedimento cronologicamente antecedente è stato adottato nella stessa fase del procedimento, sia anche perché la  decisione sulla richiesta di archiviazione non può considerarsi giudizio di merito, rispetto al cui  esercizio, solamente, è configurabile una incompatibilità a norma di quell’articolo del codice.   131 Cass., Sez. III, 26.10.1993, p.m. in proc. Terzi, in Arch. nuova proc. pen., 1994, 266.  132 Cass., Sez. VI, 11.2.1999, Messineo, CED, 1999/212703.  133 Così, tra le molte, Cass., Sez. VI, 27.6.2007, p.o. in proc. Schioppa, CED, 2007/237609.  134 Cass., Sez. III, 13.5.2010, p.m. in proc. Iorio, CED, 2010/249305.     510 Ercole Aprile   Sulla possibile inammissibilità dell’atto di opposizione dovuta al difetto di legittimazione del suo autore ovvero all’incompleto suo contenuto, si è detto nel  precedente paragrafo. Controversa è, invece, la definizione dei poteri del giudice  di sindacato sul contenuto dell’atto di opposizione. Per un primo orientamento  l’inammissibilità di tale atto può essere dichiarata non solo nel caso di omessa indicazione dell’oggetto delle investigazioni suppletive che si richiede siano svolte  dal pubblico ministero, ma anche quando detta indicazione riguardi accertamenti  superflui, irrilevanti o non pertinenti, ossia tali da non incidere sulla notitia criminis o sulla completezza dell’attività già svolta dal rappresentante della pubblica  accusa 135. Secondo altro indirizzo, ai fini della delibazione di ammissibilità il  giudice può valutare solo la specificità e la pertinenza della richiesta investigativa  in ordine all’indicazione del tema e della fonte di prova e non anche la rilevanza  delle indagini, poiché si tratterebbe di una non consentita anticipazione del giudizio nel merito, con la conseguenza che la formulazione di una specifica istanza di  indagini suppletive rende di per sé ammissibile l’opposizione della persona offesa  ed impone al giudice di procedere in contraddittorio, fissando la camera di consiglio 136.   Tale seconda opzione è stata privilegiata anche dalla dottrina, per la quale  ammettere che, in siffatte ipotesi, il giudice per le indagini preliminari possa dichiarare la inammissibilità dell’opposizione per la inidoneità delle nuove indagini ad incidere sul quadro probatorio già acquisito, significa – da un lato – sacrificare eccessivamente la posizione della persona offesa, il cui ruolo, invece,  le più recenti riforme legislative tendono ad esaltare; dall’altro, negare la funzione conoscitiva che il legislatore ha, comunque, assegnato alla procedura in  camera di consiglio, nella convinzione che il giudice possa formare il proprio  convincimento esclusivamente attraverso il contributo dialettico delle parti, come si evince anche dall’art. 409 comma 2 che prescrive la necessaria fissazione  dell’udienza camerale anche quando, in assenza di una opposizione della persona offesa, il giudice ritenga di non poter accogliere de plano la richiesta di archiviazione 137.   Con il provvedimento di archiviazione il giudice non può dichiarare la falsità  di atti o documenti, prevista dagli artt. 425 e 537 nei casi in cui venga pronuncia                             135 Così, ex plurimis, Cass., Sez. VI, 8.1.2016, p.o. in proc. P., CED, 2016/265915; Cass.,  Sez. VI, 13.11.2012, p.o. in proc. Febbo, CED, 2013/254869; Cass., Sez. V, 12.12.2012, Vernesoni, CED, 2013/254375; Cass., Sez. V, 6.6.2012, p.o. in proc. Scicchitano, CED, 2012/253306;  Cass., Sez. I, 10.6.2010, p.o. in proc. Peduzzi, CED, 2010/247428. Per un quadro degli orientamenti dottrinali v. C. Conti, Archiviazione, 778 ss.   136 In questi termini, tra le molte, Cass., Sez. V, 12.1.2016, p.o. in proc. Rampiani, CED,  2016/266664; Cass., Sez. V, 25.11.2014, p.o. in proc. Galasso, CED, 2015/263194; Cass., Sez.  IV, 17.1.2013, p.o. in proc. ignoti, CED, 2013/255500; Cass., Sez. VI, 10.7.2012, p.o. in proc.  Settembre, CED, 2012/253349; Cass., Sez. II, 3.2.2012, p.o. in proc. Cellamare, CED,  2012/252476; Cass., Sez. VI, 13.2.2009, p.o. in proc. Lucente, CED, 2009/243852.   137 A. Pulvirenti, L’intervento, 2337.     La chiusura delle indagini 511   ta una sentenza 138, ben potendo la persona offesa vedere eventualmente tutelate le  sue ragioni mediante la presentazione di una querela di falso 139. Il giudice può,  invece, disporre la restituzione dei beni sequestrati 140 ovvero l’applicazione della  misura di sicurezza patrimoniale della confisca, se prevista dalla legge come obbligatoria, e sempre che la relativa disposizione non richieda espressamente la  pronuncia di una sentenza di condanna 141. Ne deriva che, nel caso di estinzione  del reato dichiarata con provvedimento di archiviazione, il giudice dell’esecuzione dispone di poteri di accertamento finalizzati all’applicazione della confisca non  solo sulle cose oggettivamente criminose per loro intrinseca natura ex art. 240  comma 2 c.p., ma anche su quelle che sono considerate tali dal legislatore per il  loro collegamento con uno specifico fatto-reato 142.   È da escludere che il giudice che dispone l’archiviazione debba pronunciarsi  sulle spese del procedimento, non essendo propriamente riconoscibile una forma  di soccombenza collegata dall’art. 535 alla sola pronuncia della sentenza di condanna; così come, in assenza di previsione legislativa (posto che, per la sua applicabilità, l’art. 542 richiede espressamente una sentenza di assoluzione dell’imputato), non può condannare il querelante al pagamento delle spese anticipate dallo  Stato nonché alla rifusione delle spese e del danno in favore dell’indagato, laddove dovesse rilevare la infondatezza della notizia di reato 143.   Il terzo tipo di provvedimento adottabile dal giudice è l’ordinanza (dunque,  sempre all’esito dell’udienza in camera di consiglio) con la quale, ritenute necessarie ulteriori indagini, esse vengono indicate al pubblico ministero con la fissazione di un termine indispensabile per il loro compimento. Tale provvedimento,                               138 Cass., Sez. III, 1.4.2009, p.o. in proc. Marinella, CED, 2009/244020.  139 Sulla legittimità di tale soluzione interpretativa v. C. cost., 23.4.1998, n. 150 (ord.).  140 Se del caso anche in sede di esecuzione: così Cass., Sez. I, 28.2.2014, Villa, CED,   2014/259912.  141 Così, tra le tante, Cass., Sez. I, 7.11.2012, Bignami, CED, 2012/254522; Cass., Sez. III,   4.6.2009, Vedani, CED, 2009/244780, in un caso di confisca in materia di contrabbando doganale ex art. 301 d.P.R. 23.1.1973, n. 43; Cass., Sez. I, 25.11.1999, p.m. in proc. ignoti, CED,  2000/215123; Cass., Sez. I, 23.9.2015, Frigo Hellas Company Ltd., CED, 2015/265426, in materia di immigrazione clandestina, per la confisca obbligatoria del mezzo utilizzato per il trasporto di migranti clandestini; e Cass., Sez. I, 12.4.2016, Terranova, CED, 2016/ 266894, per i  reati concernenti le armi , salvo che con il provvedimento di archiviazione non venga ritenuta  l’insussistenza del fatto. Per Cass., Sez. I, 26.4.2007, p.m. in proc. ignoti, CED, 2007/237366;  e Cass., Sez. III, 23.5.1997, Zattini, CED, 1997/208810, la decisione sulla confisca o sul dissequestro non può costituire oggetto di ricorso per cassazione, bensì di incidente di esecuzione  dinanzi allo stesso giudice dell’archiviazione.   142 Cass., Sez. I, 4.12.2008, Squillante, in Giur. it., 2009, 2032.  143 Così C. cost., 1.4.1993, n. 134, che ha negato che tale limitazione possa considerarsi il legittima costituzionalmente. Per la giurisprudenza di legittimità v. Cass., Sez. VI, 22.10.2014,  p.m. in proc. Grimaldi, CED, 2014/260824; Cass., Sez. IV, 23.1.2014, Stifanelli, CED,  2014/262085.     512 Ercole Aprile   comunemente definito come quello che dispone “indagini coatte” 144, avente una  funzione lato sensu sanzionatoria nei riguardi del pubblico ministero 145, pone essenzialmente tre questioni esegetiche; in ordine alla natura di questa decisione, al  contenuto della indicazione indirizzata al pubblico ministero ed alle conseguenze  della mancata osservanza del termine fissato dal giudice per il compimento delle  ulteriori investigazioni.   Quanto al primo quesito è sufficientemente consolidata l’opinione per cui al  provvedimento con il quale vengono disposte ulteriori indagini, espressione della  funzione accertativa del processo penale 146, va attribuito un sostanziale valore di  rigetto della richiesta di archiviazione e di conclusione (e non di mera sospensione) del relativo procedimento 147, dovendo immaginare che solo in questa maniera  sia possibile assicurare un successivo controllo sulle iniziative ovvero sull’eventuale inazione del pubblico ministero 148. Ne deriva che, all’esito del compimento  delle ulteriori indagini, il pubblico ministero ben possa decidere di esercitare direttamente l’azione penale 149, ovvero ripresentare la richiesta di archiviazione, facendola precedere, ricorrendone i presupposti di legge, dalla notifica alla persona  offesa di un nuovo avviso ex art. 408 150.   Come già anticipato, l’inazione del pubblico ministero è risolvibile esclusivamente con l’avocazione delle indagini da parte del procuratore generale; mentre  alla rinnovata richiesta di archiviazione formulata dal pubblico ministero (con avviso che va nuovamente notificato alla persona offesa che ne abbia fatto precedentemente richiesta 151) che non abbia seguito le indicazioni del giudice 152, questi  non potrà che “reagire” con una nuova ordinanza ex art. 409 comma 4 ovvero con  l’adozione di un provvedimento di “imputazione coatta” 153.                               144  V. Cass., Sez. VI, 18.2.2016, p.o. in proc. R., CED, 2016/266107; Cass., Sez. VI,   31.1.2003, p.m. in proc. Mancarella, CED, 2003/223972, che hanno escluso che il giudice possa autonomamente e direttamente disporre l’effettuazione di tali ulteriori indagini. Sulla legittimità costituzionale di tale disposizione, v. C. cost., 6.6.1991, n. 253.   145 C. Valentini Reuter, Le forme di controllo, 159. Sulla legittimità costituzionale di tale  “meccanismo”, v. C. cost., 15.4.2014, n. 96 (ord.), con nota di C. Gabrielli, Quid iuris, 1703;  E. Aprile, Imputazione coatta, 2469.   146 C. Conti, Archiviazione, 792.  147 Cass., Sez. Un., 31.5.2005, p.m. in proc. Minervini, in Riv. it. dir. proc. pen., 2005, 787.  148 F. Caprioli, Indagini preliminari e udienza preliminare, 650.  149 Cass., Sez. V, 18.5.1999, p.m. in proc. Casali, CED, 1999/213207.  150 Così, tra le tante, Cass., Sez. VI, 23.11.2011, p.o. in proc. Barbantini, CED, 2012/251566;   Cass., Sez. IV, 8.11.2001, Ianeselli, in Cass. pen., 2003, 160.  151 Cass., Sez. V, 29.4.2014, p.o. in proc. Pellicini, CED, 2014/260575.  152 G. Giostra, L’archiviazione, 76, ritiene che questa “strada” sarebbe del tutto preclusa al   pubblico ministero inadempiente.  153 Contra C. Conti, Archiviazione, 794, per la quale vi sarebbe il rischio dell’instaurazione   di un processo privo di adeguata base probatoria.     La chiusura delle indagini 513   Per ciò che concerne la portata delle indicazioni impartite, si ritiene che il giudice, da un lato, non debba formulare indicazioni troppo generiche, dall’altro non  debba delegare il compimento di specifici atti di indagine, ma inquadrare le sue  indicazioni in un più ampio tema di nuove investigazioni, rispetto alle quali il  pubblico ministero conserva piena autonomia circa le concrete modalità di svolgimento di questa integrazione 154. Così, ad esempio, il giudice può indicare la necessità di effettuare un accertamento di natura tecnica, lasciando poi al pubblico  ministero la facoltà di disporre una consulenza tecnica 155  oppure di chiedere  l’espletamento di una perizia in sede di incidente probatorio 156.   Discusso è se il giudice possa ordinare l’effettuazione dell’interrogatorio dell’indagato, perché se è vero che tale iniziativa non comporta alcuna stasi nel procedimento 157, è anche vero che l’interrogatorio non è propriamente un atto di indagine bensì una garanzia difensiva 158. In ogni caso è da escludere che il giudice  possa indicare al pubblico ministero, tra le ulteriori indagini necessarie, anche  l’interrogatorio dell’indagato da svolgersi “personalmente e senza delega” da parte dello stesso pubblico ministero, perché il potere di indicare nuovi temi di indagine non si estende sino al punto di coartare l’organo inquirente sulle modalità di  svolgimento delle investigazioni e inibirgli il legittimo esercizio della facoltà di  delega previsto dall’art. 370 159.   Mentre è sufficientemente pacifico che il giudice non possa ordinare al pubblico ministero l’iscrizione nel registro degli indagati di persona diversa da quella                               154 Così C. cost., 6.6.1991, n. 253 (ord.). Conf., nella giurisprudenza di legittimità, Cass.,   Sez. IV, 20.12.2007, p.m. in proc. Bellavita, CED, 2008/239035; Cass., Sez. IV, 2.10.2009,  p.m. in proc. Sandini, CED, 2009/246793, per la quale è abnorme il provvedimento con il quale il G.i.p., all’esito dell’udienza camerale, rigetti “allo stato” la richiesta di archiviazione, rimettendo gli atti al pubblico ministero perché proceda nelle forme dell’incidente probatorio ad  una perizia; e Cass., Sez. VI, 14.1.2010, p.m. in proc. Suppa, CED, 2010/245810, per la quale  è abnorme il provvedimento con il quale il G.i.p., accogliendo l’opposizione della persona offesa alla richiesta di archiviazione, disponga la restituzione degli atti al pubblico ministero per  l’espletamento di indagini suppletive, designando l’organo di polizia giudiziaria al quale le  stesse devono essere delegate.    155 Cass., Sez. VI, 19.6.2012, p.m. in proc. Rijs, CED, 2012/253178. Conf. Cass., Sez. II,  20.4.2016, p.o. in proc. Alibrando, CED, 2016/266719, per la quale è illegittima la declaratoria  “de plano” di inammissibilità dell’opposizione alla richiesta di archiviazione motivata dalla  necessità di espletare una consulenza tecnica, in quanto quest’ultima costituisce uno strumento  di approfondimento investigativo al pari delle prove dichiarative e documentali.   156 Cass., Sez. IV, 28.9.2010, p.m. in proc. Accolla, CED, 2010/248854.   157 Cass., Sez. II, 28.9.2011, p.m. in proc. Giacoia, CED, 2011/251139.  158 Cass., Sez. VI, 4.3.2014, Bongiorno, CED, 2014/259459; Cass., Sez. II, 4.12.2012, p.m.   in proc. Spagnoletta, CED, 2012/253899; Cass., Sez. VI, 19.12.2005, p.m. in proc. Grilli,  CED, 2006/233388.   159 Cass., Sez. III, 14.6.2011, p.m. in proc. Schirru, CED, 2011/250622.     514 Ercole Aprile   indicata dal rappresentante della pubblica accusa 160, salvo che non risulti formalmente iscritta alcuna persona, nel quale caso si ammette tale ordine da parte del  giudice 161, resta discusso se il giudice possa disporre lo svolgimento di ulteriori  indagini anche con riferimento alla posizione di soggetti diversi da quello o da  quelli per i quali è stata formulata la richiesta di archiviazione: in giurisprudenza  appare oggi prevalente l’indirizzo secondo cui non è abnorme, e pertanto non è  ricorribile per cassazione, l’ordinanza con la quale il giudice per le indagini preliminari ordini l’iscrizione nel registro delle notizie di reato di altri soggetti mai  prima indagati e per i quali il pubblico ministero non abbia formulato alcuna richiesta di archiviazione, disponendo altresì la prosecuzione delle indagini, in  quanto trattasi di decisione che rientra nei poteri di controllo a lui devoluti dalla  legge sull’intera notitia criminis 162.   Ugualmente si ritiene che il giudice possa indicare al pubblico ministero lo svolgimento di ulteriori indagini ritenendo la configurabilità di un reato diverso da quello per il quale vi è stata l’originaria iscrizione della notitia criminis 163. In tale ipotesi è da escludere, però, che il giudice possa fissare un termine per le indagini che il  pubblico ministero deve svolgere in relazione alle nuove imputazioni 164.   Relativamente al terzo dei quesiti innanzi delineati, va registrata una divergenza tra dottrina e giurisprudenza circa la natura del termine entro il quale vanno  compiute le ulteriori indagini e gli effetti della sua inosservanza: per la prima,  l’aggettivo «indispensabile» comporta un carattere di perentorietà e di non prorogabilità 165, con la conseguente nullità degli atti compiuti dopo la sua scadenza 166;                               160 Cass., Sez. III, 23.1.1995, p.m. in proc. Bertin, CED, 1995/201222. Sostanzialmente   conf. più di recente, Cass., Sez. VI, 5.4.2011, p.o. in proc. ignoti, CED, 2011/250496, che ha  ritenuto abnorme, e pertanto ricorribile per cassazione, il provvedimento con il quale il G.i.p.,  non ritenendo di accogliere la richiesta di archiviazione formulata dal pubblico ministero, ordini l’iscrizione di una determinata persona nel registro delle notizie di reato e contestualmente  fissi una udienza di rinvio per il prosieguo del procedimento.    161 Così, implicitamente, C. cost., 18.51999, n. 176. Conf., nella giurisprudenza di legittimità, nell’ipotesi di procedimento a carico di ignoti, Cass., Sez. III, 11.11.2014, p.m. in proc.  ignoti, CED, 2015/262388; e, per il caso di impossibilità di notificare l’avviso di fissazione  dell’udienza camerale, Cass., Sez. VI, 31.1.2003, p.m. in proc. Pucci, CED, 2003/224382.   162 Cass., Sez. Un., 31.5.2005, p.m. in proc. Minervini, cit., con nota di A. Ciavola, I poteri del  gip, 787; F. Varone, Brevi riflessioni, in tema di archiviazione, 1225 F. Cassibba, Sui poteri del  g.i.p., 1225; A. Macrillò, Provvedimenti abnormi, 974. Conf., in seguito, Cass., Sez. IV, 20.1.2012,  p.m. in proc. Macsim, CED, 2013/254360; e, sia pur implicitamente, C. cost., 22.12.1993, n. 478.   163 Così, per l’orientamento giurisprudenziale oramai nettamente prevalente, Cass., Sez. VI,  10.6.2014, Sirago, CED, 2014/261645; Cass., Sez. VI, 28.9.2012, Peverelli, CED, 2012/253617;  Cass., Sez. VI, 20.1.2010, p.o. in proc. Iannantuono, CED, 2010/246407; Cass., Sez. III,  27.5.2009, p.m. in proc. Battisti, CED, 2009/244565.   164 Così Cass., Sez. III, 2.12.2015, p.m. in proc. Di Blasi, CED, 2016/ 266471.  165 G. Giostra, L’archiviazione, 78.  166 Per l’orientamento minoritario della giurisprudenza di legittimità, v. Cass., Sez. III,     La chiusura delle indagini 515   per la seconda, invece, il legislatore codicistico non ha previsto alcuna sanzione  processuale per l’inosservanza di quel termine, talché gli atti di indagine compiuti  successivamente alla sua scadenza restano legittimi ed utilizzabili 167. Nulla è stabilito in ordine alla eventuale prorogabilità del termine, e nella vita degli uffici  giudiziari si riscontrano prassi tendenti a legittimare provvedimenti del giudice di  autorizzazione giustificata alla proroga del termine per il compimento degli atti di  indagine da parte del pubblico ministero: soluzione, questa, legittimata dal fatto  che l’art. 409 comma 4 non stabilisce limiti alla durata di quel termine, la cui entità può essere stabilita discrezionalmente dal giudice 168.   La fissazione di tale termine non è, comunque, condizionata dal fatto che la richiesta di archiviazione fosse stata presentata dopo la scadenza del normale termine per le indagini, e, persino, che il giudice per le indagini preliminari avesse in  precedenza rigettato una richiesta di proroga ai sensi dell’art. 406 169.   Il quarto tipo di provvedimento adottabile è l’ordinanza con la quale il giudice,  ritenuti sussistenti i presupposti per l’esercizio dell’azione penale, dispone che il  pubblico ministero formuli, entro dieci giorni, l’imputazione (art. 409 comma  5). In tale situazione, comunemente definita di “imputazione coatta”, evidentemente alternativa a quella delle “indagini coatte” 170, il pubblico ministero è tenuto  a formulare l’imputazione secondo le indicazioni prescrittive del giudice per le  indagini preliminari il quale, senza che occorra la formalizzazione di una richiesta  di rinvio a giudizio (atto di volontà che il pubblico ministero non può essere costretto a compiere 171), provvede direttamente alla fissazione dell’udienza preliminare ai sensi degli artt. 418 e 419, applicabili in quanto compatibili con l’atipicità  del rito 172. Tuttavia, in ossequio ad un contrario orientamento dottrinale 173, nella  prassi è diffusa la convinzione che il rappresentante della pubblica accusa sia ob                            21.6.1995, Giovannini, in Giust. pen., 1996, III, 578; v. anche Cass., Sez. II, 4.4.2006, p.m. in  proc. Luca, CED, 2006/234755, che, in siffatta ipotesi, preferisce parlare di inutilizzabilità degli atti.   167 In questo senso, ex multis, Cass., Sez. V, 30.10.2007, p.g. in proc. Vitolo, in Arch. nuova  proc. pen., 2008, 164.   168 C. Conti, Archiviazione, 792.  169 Così, tra le molte, per l’orientamento oramai nettamente prevalente, Cass., Sez. VI,   27.3.2012, Corea, CED, 2012/252782. Peraltro, bisogna registrare nella prassi una tendenza,  per fortuna rara, di taluni pubblici ministeri che avendo fatto decorrere, talora incolpevolmente,  il termine per lo svolgimento delle indagini, chiedono l’archiviazione allo scopo di ottenere dal  giudice un provvedimento ex art. 409 comma 4, e, così, una sorta di rimessione nel termine.   170 Benché Cass., Sez. V, 29.5.1992, Marino, CED, 1992/190471 – con una decisione alquanto originale – abbia sostenuto la compatibilità dei due provvedimenti e, dunque, la non  abnormità della decisione con la quale il giudice, nello stesso tempo, ordini ulteriori indagini e  disponga la formulazione dell’imputazione.   171 P. Ferrua, Il ruolo del giudice, 65.  172 C. Conti, Archiviazione, 769 s.  173 F. Cordero, Procedura penale, 431.      516 Ercole Aprile   bligato a presentare un’apposita richiesta di rinvio a giudizio 174.  Si tratta, dunque, di un istituto con il quale eccezionalmente si deroga al prin cipio della separazione delle funzioni ed a quello del ne procedat iudex ex officio,  allo scopo di garantire piena tutela alla regola della obbligatorietà dell’azione penale, che viene sì esercitata dall’organo giurisdizionale, ma solo a seguito di un  controllo negativo in ordine alle scelte operate dall’organo della pubblica accusa,  normale titolare del relativo potere di esercizio 175.   È ragionevole sostenere che, nonostante la disposizione de qua faccia riferimento alle sole norme sullo svolgimento dell’udienza preliminare, l’ordinanza  che impone la formulazione dell’imputazione possa essere adottata anche nei procedimenti aventi ad oggetto reati per i quali non è previsto lo svolgimento di quella udienza preliminare, bensì l’esercizio dell’azione penale mediante emissione,  da parte del pubblico ministero, del decreto di citazione diretta a giudizio 176. Nulla pare impedire, poi, che l’esercizio imposto dell’azione penale possa avvenire  anche mediante la presentazione, da parte del pubblico ministero, di una richiesta  di decreto penale di condanna 177.   È certo che l’esercizio dell’azione penale imposto dal giudice a norma dell’art.  409 comma 5 non debba essere preceduto dalla notificazione all’indagato dell’avviso della conclusione delle indagini di cui all’art. 415 bis: e ciò non solo perché la prima delle anzidette disposizioni richiama gli artt. 418 e 419, e non anche  l’art. 416 che prevede la nullità della richiesta di rinvio a giudizio per mancata osservanza delle prescrizioni dell’art. 415 bis; ma soprattutto perché la decisione del  giudice contenente l’ordine di formulazione dell’imputazione viene adottata all’esito di un’apposita udienza camerale, perciò dopo che l’indagato ed il difensore  hanno avuto la possibilità di prendere visione di tutti gli atti depositati dal pubblico ministero unitamente alla richiesta di archiviazione. D’altro canto, non avrebbe                               174 Cass., Sez. I, 11.6.1990, Labanti, in Giust. pen., 1991, III, 213. A questo riguardo v. F. Ca prioli, Indagini preliminari e udienza preliminare, 651, il quale ha censurato la scelta eccessivamente formalistica del codice nel quale, per cercare di rispettare il principio ne procedat iudex ex  officio, si è «preferito affidare anche in questo caso al pubblico ministero il compito di emanare  l’atto imputativo. […] Confondendo logica del giudizio e logica del controllo, il legislatore ha inteso preservare la rigida ripartizione di ruoli che caratterizza la fase stricto sensu processuale: ma il  giudice che disponga di poteri di iniziativa ufficiosa nell’esercizio dell’azione penale non è sicuramente meno terzo e imparziale del giudice che obblighi ad agire il pubblico ministero». V. anche  C. Conti, Archiviazione, 829, che sottolinea come, nel procedimento per reati di competenza del  giudice di pace, all’adozione dell’ordinanza di “imputazione coatta” e alla formulazione dell’imputazione da parte del pubblico ministero, deve fare seguito l’emissione, da parte del giudice di pace,  del decreto di convocazione delle parti dinanzi a sé, a norma dell’art. 27 d.lgs. n. 274/2000.   175 Sul punto v. supra, 2.  176 Così, tra le tante, Cass., Sez. V, 26.3.2014, p.m. e altro in proc. Ambrosino, CED,   2014/262651; Cass., Sez. VI, 6.6.2002, p.m. in proc. Florestani, in Dir. pen. proc., 2002, 961.  Conf., in dottrina, C. Conti, Archiviazione, 825.   177 Cass., Sez. VI, 6.6.2002, Belisari, in Cass. pen., 2002, 541.     La chiusura delle indagini 517   senso la notifica di un avviso che ha lo scopo di consentire all’indagato di interloquire con il pubblico ministero per convincerlo a non esercitare l’azione penale,  alternativa assente nell’ipotesi di cui all’art. 409 comma 5 178.   Le indicazioni del giudice sono vincolanti nei confronti del pubblico ministero  il quale non può formulare una imputazione contenente assunti “deboli” o “insostenibili” 179. Prevalente è l’indirizzo giurisprudenziale secondo cui il giudice non  può ordinare la formulazione dell’imputazione nei riguardi di un soggetto diverso  da quello per il quale vi era stata l’iscrizione della notizia di reato e la richiesta di  archiviazione 180; mentre incertezze permangono circa la legittimità del provvedimento con cui il giudice per le indagini preliminari, investito della richiesta di archiviazione per un determinato reato, ravvisi nella fattispecie altri titoli di reato ed  inviti il pubblico ministero a formulare la relativa imputazione: in senso favorevole si è affermato che, una volta formulata la richiesta di archiviazione, il thema  decidendum non si modella sulla base di una specifica domanda, ma sulla base  delle risultanze investigative, dalle quali il giudice può trarre elementi per disporre la formulazione in ordine a ulteriori fatti di reato 181; appare prevalente, tuttavia,  l’opinione contraria (recentemente avvalorata anche dalle Sezioni Unite della  Cassazione 182), talché il giudice può emettere l’ordinanza ex art. 409 comma 5 in  relazione agli stessi fatti, se del caso diversamente qualificati sotto l’aspetto giuri                             178 In questo senso C. cost., 4.11.2002, n. 460 (ord.) che, nel dichiarare la manifesta infon datezza della specifica questione sollevata, aveva evidenziato come la notificazione dell’avviso  della conclusione delle indagini anche nell’ipotesi di presentazione da parte del pubblico ministero della richiesta di archiviazione, avrebbe finito per introdurre, in maniera del tutto ingiustificata, una fase di anticipato “controllo” da parte dell’indagato dell’attività della pubblica accusa, nonostante sia previsto una specifica verifica da parte del giudice per le indagini preliminari, con la possibile, eventuale fissazione di apposita udienza camerale per ascoltare la parti nel  contraddittorio. Conf., C. cost., 12.12.2012, n. 286 (ord.) con osservazioni di E. Aprile, Sulla  necessità del previo avviso ex art. 415-bis c.p.p. nel caso di “imputazione coatta”; e, nella giurisprudenza di legittimità, tra le tante, Cass., Sez. VI, 22.10.2014, p.m. in proc. Grimaldi,  CED, 2014/260824; Cass., Sez. VI, 4.2.2003, Taormina, CED, 2003/223690.   179 Cass., Sez. VI, 19.12.1995, Pascucci, in Cass. pen., 1997, 1390.  180 Cass., Sez. Un., 28.11.2013, Leka, CED, 2014/257786; con nota di G. Cecanese, Limiti   al potere del G.I.P., 2773; F. Alonzi, I poteri del giudice dell’archiviazione, 2037; G. Amato,  Lecita la sollecitazione, 86; Cass., Sez. VI, 12.1.2012, p.m. in proc. Milana, CED, 2012/251578;  Cass., Sez. VI, 15.12.2009, p.m. in proc. Saccenti, in CED, 2010/246136. Conf. Cass., Sez. IV,  21.12.2010, p.m. in proc. Fangarezzi, CED, 2011/250123, in un caso in cui è stato giudicato  abnorme il provvedimento con il quale il g.i.p., richiesto dell’archiviazione in un procedimento  formalmente iscritto nel registro noti, ma nei confronti di “persona da identificare”, abbia disposto all’esito dell’udienza camerale l’iscrizione nel registro delle notizie di reato del nominativo di una persona identificata, imponendo contestualmente al pubblico ministero la formulazione dell’imputazione a carico della predetta, previa notifica dell’avviso ex art. 415-bis.    181 Così, tra le diverse, Cass., Sez. V, 7.10.2008, Frizzi, CED, 2008/241724.  182 Cass., Sez. Un., 28.11.2013, Leka, cit.      518 Ercole Aprile   dico 183, ma non può ordinare la formulazione dell’imputazione per fatti del tutto  diversi da quelli iscritti (per i quali dovrebbe, al più, indicare ulteriori indagini e,  poi, in caso di reiterazione della richiesta di archiviazione anche con riferimento  ai nuovi reati, eventualmente ordinare la “imputazione coatta”) 184.   È, invece, sicuro che se l’ordine del giudice di formulazione dell’imputazione,  così come quello dello svolgimento delle ulteriori indagini, non fosse affatto rispettato dal pubblico ministero, esclusa la possibilità di configurare un conflitto di  competenza e fatta salva la configurabilità di una responsabilità penale a carico  dell’organo inadempiente, l’unica “valvola di sfogo” del sistema sia assicurata  dall’istituto dell’avocazione da parte del procuratore generale, da considerarsi, in  tali casi, obbligatoria 185. Ancora, ad un’eventuale formulazione del capo d’imputazione non esattamente conforme alle indicazioni del giudice per le indagini preliminari, il sistema non potrà ‘reagire’ se non con eventuali successivi interventi  del giudice dell’udienza preliminare o di quello del dibattimento 186.   Quanto all’adozione di provvedimenti interlocutori, non si dubita che il giudice, investito da una richiesta di archiviazione, possa sollevare una questione di  legittimità costituzionale e sospendere il relativo procedimento. Qualche incertezza sussiste circa la possibilità di proporre alla Corte di giustizia dell’Unione europea una questione di interpretazione pregiudiziale ai sensi dell’art. 267 TFUE, facoltà che nella giurisprudenza di legittimità è stata negata, con censura del relativo provvedimento in termini di abnormità 187, ma che non vi è alcun ragionevole  motivo per affermare non possa appartenere allo “strumentario” del giudice cui  sia stata inoltrata una richiesta di archiviazione.   Mentre l’ordinanza con la quale il giudice indica al pubblico ministero ulteriori  indagini oppure quella con la quale venga ordinata la formulazione dell’imputazione sono, per il principio di tassatività dei mezzi di impugnazione, inoppugnabili (salvo eventuali ipotesi di abnormità 188), a mente dell’art. 409 comma 6                               183 Cass., Sez. VI, 23.9.2011, p.g. in proc. Polese, CED, 2011/251046; conf. Cass., Sez. VI,  9.9.2015, p.m. in proc. Marino, CED, 2015/265335, per la quale non è abnorme il provvedimento del giudice per le indagini preliminari, che, nel rigettare la richiesta di archiviazione  fondata sulla assenza di querela, ordini la formulazione dell’imputazione ravvisando una circostanza aggravante, non indicata nella richiesta, che rende procedibile d’ufficio il reato.   184 Cass., Sez. V, 16.2.2012, p.m. in proc. Di Felice, CED, 2012/252312; Cass., Sez. II,  3.4.2006, p.m. in proc. Filippone, in Arch. nuova proc. pen., 2006, 658.   185 Cass., Sez. I, 24.10.1995, Laureti, in Cass. pen., 1998, 1382; e, in dottrina, F. caprioli,  L’archiviazione, 516.   186 C. Conti, Archiviazione, 800.  187 Cass., Sez. III, 18.12.2003, Frediani, in Giur. it., 2005, 820, con nota critica di G. Vinci guerra, Pregiudiziale comunitaria.  188 Così, ex multis, Cass., Sez. I, 12.5.2010, p.m. in proc. Charon, CED, 2010/247577.   Conf. Cass., Sez. V, 21.1.2015, D.R. e altro, CED, 2015/262688, e Cass., Sez. IV, 20.1.2012,  Rossi, CED, 2012/251986, per le quali l’ordinanza ex art. 409 comma 4 o 5 sarebbe eventualmente impugnabile per abnormità solo dal pubblico ministero e non anche dall’indagato.     La chiusura delle indagini 519   l’ordinanza che dispone l’archiviazione del procedimento, lungi da poter essere  ‘impugnata’ con un nuovo atto di opposizione 189, è ricorribile per cassazione  nei soli casi di nullità previsti dall’art. 127 comma 5, cioè laddove non siano state  rispettate le disposizioni concernenti la citazione e l’intervento nell’udienza camerale 190. Il ricorso va presentato entro il termine di quindici giorni decorrente dal  momento in cui l’interessato ha avuto conoscenza del provvedimento 191.   Ciò avviene, ad esempio per la mancata o l’intempestiva notificazione dell’avviso di fissazione dell’udienza 192, oppure per la mancata audizione della persona offesa comparsa in udienza; ovvero laddove la persona offesa non abbia ricevuto la notifica dell’avviso ex art. 408, non ostante ne avesse fatto formale richiesta 193, o quando, eseguita quella notificazione, non sia stato rispettato il ter                             189 Cass., Sez. III, 6.7.2011, p.o. in proc. Cozi, CED, 2011/251378. Nella riforma del codice  di procedura penale, oggetto del disegno di legge A.S. n. 2067 e connessi, all’esame del Senato  della Repubblica ancora nel dicembre del 2016, è prevista l’introduzione di un nuovo art. 410bis che stabilisce la nullità del provvedimento di archiviazione se adottato senza la previa notifica alla persona offesa dell’avviso di presentazione della richiesta, prima della scadenza del  termine entro il quale la persona offesa può prendere visione degli atti ovvero prima della presentazione dell’atto di opposizione. In tali ipotesi non è più prevista la ricorribilità per cassazione, ma la presentazione, da parte dell’interessato, entro quindici giorni, di un reclamo dinanzi al tribunale in composizione monocratica: in caso di accoglimento del reclamo, il tribunale annulla il provvedimento gravato e ordina la restituzione degli atti al giudice a quo; in caso di declaratoria di rigetto o di inammissibilità del reclamo presentato dalla parte private, il  tribunale condanna quest’ultima al pagamento delle spese del procedimento e, in ipotesi di  inammissibilità al pagamento di una somma in favore della cassa delle ammende.   190 Per i reati di competenza del giudice di pace, avendo l’art. 17 d.lgs. n. 274/2000 esclusa la  possibilità di una decisione all’esito di una udienza in camera di consiglio, manca una disposizione analoga a quella dettata dall’art. 409 comma 6 del codice di rito: con la conseguenza che il decreto di archiviazione emesso dal giudice di pace è ricorribile per cassazione esclusivamente nei  casi di abnormità: v. Cass., Sez. Un., 22.11.2000, p.m. in proc. ignoti, CED, 2001/217474.   191 Così, tra le molte, Cass., Sez. IV, 21.4.2016, p.o. in proc. ignoti, CED, 2016/267279;  Cass., Sez. IV, 26.9.2014, p.o. in proc. ignoti, CED, 2014/260950.   192 Cass., Sez. V, 27.11.2014, Bitossi, CED, 2015/262868; e Cass., Sez. VI, 23.9.2014, p.m.  in proc. Caprara, CED, 2014/260447, per la quale, in tali ipotesi, difessa l’interesse ad impugnare del pubblico ministero.   193 C. cost., 16.7.1991, n. 353, che ha precisato che il dies a quo per proporre il ricorso per  cassazione decorre dalla data in cui la persona offesa ha avuto effettiva conoscenza del provvedimento di archiviazione. Conf., nella giurisprudenza di legittimità, Cass., Sez. V, 25.5.2015,  R.M., CED, 2015/265670; Cass., Sez. IV, 13.11.2014, p.o. in proc. ignoti, CED, 2014/261172;  Cass., Sez. VI, 23.5.2013, p.o. in proc. Russo, CED, 2013/255475; Cass., Sez. V, 30.11.2010,  p.o. in proc. Cappellotto, CED, 2011/249694. Incertezze permangono quanto alla identificazione della parte su cui grava l’onere di dimostrare la tempestività o l’intempestività del ricorso: per l’orientamento prevalente, per il quale v., tra le molte, Cass., Sez. III, 13.5.2010, p.o. in  proc. L., CED, 2010/247795, tale onere grava sul pubblico ministero che abbia omesso di notificare alla persona offesa l’avviso della richiesta di archiviazione; per l’indirizzo minoritario,  per il quale v., tra le altre, Cass., Sez. II, 26.6.2007, Fusaroli, CED, 2007/237761, l’onere contrario spetta alla persona offesa che ha proposto l’atto di opposizione.     520 Ercole Aprile   mine dilatorio di dieci giorni previsto per la presentazione della richiesta da parte  del pubblico ministero e la decisione da parte del giudice 194; se non siano stati  considerati gli elementi segnalati nell’atto di opposizione 195; o ancora, se l’atto di  opposizione sia stato dichiarato inammissibile in mancanza dei presupposti di  legge ed il giudice abbia disposto l’archiviazione del procedimento con decreto 196. La persona offesa, invece, non è legittimata, per carenza di interesse, a ricorrere per cassazione avverso l’ordinanza di archiviazione deducendo l’omessa  comunicazione dell’avviso di fissazione dell’udienza al procuratore generale  presso la corte di appello, in quanto il suo interesse diretto e concreto alla osservanza della disposizione violata non può consistere nella mera aspettativa di un  eventuale esercizio del potere di avocazione da parte del procuratore generale 197.   Il ricorso per cassazione contro l’ordinanza di archiviazione – che può essere  proposto anche dal solo difensore della persona offesa, non essendo necessaria  una procura speciale 198, non potendo, comunque, essere sottoscritto personalmente dalla sola persona offesa 199 – presentato per motivi diversi da quelli stabiliti  dall’art. 409 comma 6 (ad esempio, per ottenere una formula di archiviazione più  favorevole di quella prescelta dal giudice 200, per fare valere una eventuale tardività della querela 201, per denunciare un vizio di motivazione 202, o altra violazione di  regole processuali per atti compiuti durante la fase delle indagini 203), è irrimediabilmente destinato, dunque, ad essere dichiarato inammissibile 204. Così, ad esem                             194 Cass., Sez. VI, 25.11.1998, Doglioni, CED, 1999/213331.  195 Cass., Sez. III, 27.3.2014, p.o. in proc. P, CED, 2014/260109.  196 Cass., Sez. Un., 15.3.1996, Testa, in Cass. pen., 1996, 2167. Conf., in seguito, tra le tan te, Cass., Sez. VI, 6.11.2014, p.o. in proc. ignoti, CED, 2014/262079; e Cass., Sez. V, 4.2.2016, p.o.  in proc. C., CED, 2016/267369, in un caso in cui il decreto era stato emesso “de plano” con la  declaratoria dell’inammissibilità dell’opposizione alla richiesta di archiviazione proposta dalla  persona offesa senza indicare nella motivazione le ragioni per le quali le indagini suppletive  richieste sarebbero inutili, limitandosi a mere formule di stile adattabili a qualsiasi caso e del  tutto prive di un seppur minimo riferimento allo specifico oggetto dell’indagine.   197 Cass., Sez. V, 13.6.2014, p.o. in proc. Uri, CED, 2014/262096.  198 Cass., Sez. Un., 27.9.2007, Petti, in Dir. pen. proc., 2008, 979.  199 Cass., Sez. VI, 4.2.2015, p.o. in proc. Marinone, CED, 2015/262457; Cass., Sez. VI,   13.4.2012, p.o. in proc. Cotroneo, CED, 2012/252873.  200 C. Conti, Archiviazione, 743.  201 Cass., Sez. II, 27.9.2012, p.o. in proc. Nicastro, CED, 2012/252982.  202 Cass., Sez. VI, 14.11.2014, p.o. in proc. ignoti, CED, 2014/261681.  203 Cass., Sez. VI, 24.2.2015, p.o. in proc. M. e altro, CED, 2015/262953, che ha ritenuto la   manifesta infondatezza della questione di legittimità costituzionale avente ad oggetto la norma  così interpretata.   204 Cass., Sez. VII, 26.1.2016, Ciciulla, CED, 2016/266838; Cass., Sez. I, 3.2.2010, p.o. in  proc. Di Vincenzo, CED, 2010/246779. Contra A. Bernardi, Art. 409, 536, per il quale sarebbe  ammissibile il ricorso per far valere un difetto di motivazione che si traduca in una nullità del  provvedimento del giudice.     La chiusura delle indagini 521   pio, è escluso che con il ricorso per cassazione possa essere proposta una opposizione contro il provvedimento di archiviazione, neppure lamentandone l’abnormità 205; del pari è da escludere che possa essere impugnata dalla persona indagata  il decreto di archiviazione, provvedimento che in alcun modo può pregiudicare i  suoi interessi 206.   In caso di annullamento senza rinvio del decreto di archiviazione per omesso  avviso della relativa richiesta alla persona offesa, gli atti devono essere restituiti  non al giudice che ha adottato il provvedimento annullato, ma al pubblico ministero, sul quale grava l’onere di provvedere all’integrazione del contraddittorio 207.  Al contrario, in ipotesi di annullamento senza rinvio del decreto di archiviazione  emesso “de plano” in violazione del principio del contraddittorio, in ragione dell’omessa valutazione dell’opposizione della persona offesa, gli atti devono essere  restituiti al giudice per le indagini preliminari, avente competenza funzionale, e  non al tribunale 208.   8. L’avocazione del procuratore generale.   Alla disciplina dell’archiviazione del procedimento penale è strettamente connessa quella dell’avocazione delle indagini da parte del procuratore generale presso la corte di appello: intervento di controllo ‘gerarchico’ 209, con funzioni chiaramente garantistiche, previsto sia quando il pubblico ministero abbia deciso di  formulare una richiesta di archiviazione, e tale determinazione non sia condivisa  dal procuratore generale, sia quando, a fronte delle decisioni “di impulso” adottate  dal giudice che non abbia reputato di accogliere quella richiesta, il pubblico ministero sia poi rimasto inerte.   Nella prima delle indicate ipotesi si parla di avocazione discrezionale 210. Al  fine di consentire l’esercizio del potere di avocazione, gli artt. 409 comma 3, e  412 comma 2 stabiliscono che della fissazione dell’udienza camerale il giudice  dispone che venga data comunicazione anche al procuratore generale. Questi effettua una valutazione discrezionale in ordine alle iniziative del pubblico ministero, potendo giungere a qualificarle come insufficienti, inopportune o, persino, illegittime; e può revocare l’iniziale richiesta di archiviazione presentata dal pubblico ministero 211. In ogni caso è da escludere che il procuratore generale sia le                             205 Cass., Sez. VI, 5.3.2013, Savino, CED, 2013/255624.  206 Cass., Sez. III, 17.11.2015, Bartone, CED, 2016/ 266176.  207 Cass., Sez. VI, 25.10.2011, p.o. in proc. Celli, CED, 2011/251048.  208 Cass., sez. VI, 21.1.2016, p.o. in proc. P., CED, 2016/265690.  209 Così F. Caprioli, Indagini preliminari e udienza preliminare, 655.  210 Sull’argomento v. M.L. Di Bitonto, L’avocazione facoltativa, 3 ss.  211 Cass., Sez. VI, 21.3.2000, p.m. in proc. Tibello, CED, 2000/216413.     522 Ercole Aprile   gittimato ad impugnare l’ordinanza emessa dal giudice per le indagini preliminari 212, anche laddove vi sia stata un’omessa comunicazione al procuratore generale  dell’avviso della fissazione dell’udienza, poiché questi non è parte dello stesso  procedimento fino a quando non esercita il potere di avocazione 213.   Nella seconda delle considerate situazioni procedimentali si parla, invece di  avocazione obbligatoria, in quanto il procuratore generale interviene d’ufficio,  ovvero su sollecitazione dell’indagato o della persona offesa (art. 413), avocando,  con apposito decreto motivato, le indagini laddove sia decorso inutilmente il termine fissato per la durata delle investigazioni, anche eventualmente prorogato, e  vi sia stata l’inerzia del pubblico ministero, il quale non decide se promuovere o  meno l’azione penale (art. 412) 214. A tale scopo l’art. 127 disp. att. stabilisce che  ogni settimana il procuratore della Repubblica debba trasmettere al procuratore  generale un elenco dei procedimenti per i quali sono scaduti i termini per l’esercizio dell’azione penale. Tale disposizione, concernente più propriamente le regole sul controllo sui tempi dell’indagine 215, è applicabile analogicamente anche nel  caso in cui il giudice abbia adottato una ordinanza di indagini “coatte” o di formulazione dell’imputazione ex art. 409 commi 4 e 5, e vi sia stata l’inerzia da parte  del pubblico ministero 216.   In entrambi i casi di avocazione il procuratore generale svolge le indagini preliminari ritenute indispensabili e, entro trenta giorni (termine evidentemente ordinatorio), formula le sue richieste, che ovviamente possono avere ad oggetto tanto  l’esercizio dell’azione penale, quanto una richiesta di archiviazione. Discusso è se  il procuratore generale debba motivare con apposito decreto anche la decisione di  non avocare le indagini nell’ipotesi in cui l’avocazione medesima sarebbe stata  obbligatoria.   Intervenuta l’avocazione, il pubblico ministero è spogliato dell’indagine e non                               212 Così Cass., Sez. VI, 24.5.2001, p.g. in proc. Mezzina, CED, 2001/219365.  213 Così, per l’indirizzo nettamente prevalente, Cass., Sez. IV, 15.4.2008, p.o. in proc. Alde righi, in Cass. pen., 2009, 3876. La questione resta, però, controversa, essendovi pronunce anche di segno contrario, tra le quali Cass., Sez. VI, 26.11.2010, p.g. in proc. ignoti, CED,  2010/248818; Cass., Sez. VI, 29.5.2002, Barigazzi, in Cass. pen., 2003, 3829.   214 Su tale particolare forma di avocazione v., più ampiamente, supra, Cap. IX, 6.2. Come  già anticipato, nella riforma del codice di procedura penale, oggetto del disegno di legge A.S.  n. 2067 e connessi, all’esame del Senato della Repubblica ancora nel dicembre del 2016, è  prevista la modifica dell’art. 407 nel senso di introdurre un termine di tre mesi, decorrente dallo spirare di quello di durata massima delle indagini preliminari, entro il quale il pubblico ministero deve decidere se chiedere l’archiviazione o esercitare l’azione penale. Alla scadenza di  tale termine di tre mesi, in caso di inazione del pubblico ministero, l’indagine deve essere avocata dal procuratore generale presso la corte di appello.   215 V. supra, Cap. IX.  216 F. Caprioli, Indagini preliminari e udienza preliminare, 656; G. Giostra, L’archivia zione, 85. Conf., nella giurisprudenza, Cass., Sez. III, 15.6.1990, pret. Vercelli, in Arch. nuova  proc. pen., 1991, 279.     La chiusura delle indagini 523   può più formulare la richiesta di archiviazione 217. In caso di revoca della richiesta  di archiviazione già avanzata dal pubblico ministero ad opera del procuratore generale avocante, non viene meno il potere del giudice delle indagini preliminari di  disporre, all’esito dell’udienza in camera di consiglio, l’espletamento di ulteriori  indagini, a norma dell’art. 409 comma 4, attraverso la fissazione del termine indispensabile per il compimento delle stesse 218. Si tratta, però, di soluzione tutt’altro  che pacifica, essendosi pure sostenuto in giurisprudenza che, intervenuta la revoca  della richiesta di archiviazione da parte del procuratore generale avocante, il giudice non possa adottare alcun provvedimento e, se lo facesse, ne adotterebbe uno  abnorme 219.   Nell’ipotesi di avocazione facoltativa, invece, le decisioni del giudice prevalgono su quelle del procuratore generale il quale sarà tenuto ad osservare le indicazioni impartire dal primo con l’ordinanza di “indagini coatte” 220.   Come già innanzi anticipato 221, un’ulteriore situazione nella quale il procuratore generale può esercitare il potere di avocazione delle indagini è stata introdotta per via giurisprudenziale con riferimento al caso in cui il pubblico ministero  abbia deciso di iscrivere a modello 45 un fascicolo che doveva essere iscritto a  modello 21 o 44 222.   9. La riapertura delle indagini.   L’adozione del decreto o dell’ordinanza di archiviazione del procedimento non  impedisce in assoluto che nuove indagini, con riferimento alla medesima notizia  di reato, possano essere avviate. A tal fine l’art. 414 prescrive che il pubblico ministero debba chiedere al giudice l’autorizzazione, con decreto motivato, alla riapertura delle indagini se vi sia l’esigenza di compiere nuove investigazioni. In caso di autorizzazione, rilasciata dal giudice sulla base dell’esame della sola istanza 223, il rappresentante della pubblica accusa procede ad una nuova iscrizione nel  registro delle notizie di reato di cui all’art. 335.   Come già anticipato, è da escludere che il giudice possa revocare d’ufficio il  provvedimento di archiviazione 224, anche eventualmente per restituire la persona                               217 C. Conti, Archiviazione, 789.  218 Cass., Sez. II, 28.1.2003, Scuto Caterina, CED, 2003/224855.  219 Cass., Sez. III, 9.3.2000, Tibello, in Cass. pen., 2000, 3321.  220 C. Conti, Archiviazione, 791 s.  221 V. supra, 2.  222 Cass., Sez. Un, 11.7.2001, p.g. in proc. Chirico, cit.  223 Sulla mancanza di contraddittorio con il soggetto contro interessato concentra le sue cri tiche R.E. Kostoris, Riapertura della indagini, 354.   224 G. Giostra, L’archiviazione, 95. Conf., nella giurisprudenza, Cass., Sez. II, 7.2.2014,     524 Ercole Aprile   offesa nel termine per proporre opposizione 225, iniziativa che risulterebbe in contrasto con il principio del ne procedat iudex ex officio 226. Inoltre, sono inoppugnabili tanto il decreto di riapertura delle indagini 227, quanto il decreto con cui il  giudice rigetti la richiesta avanzata dal pubblico ministero 228, soluzione quest’ultima che potrebbe far sorgere qualche perplessità nella misura in cui si neghi del  tutto la possibilità della pubblica accusa di mettere in discussione una decisione  ostativa all’esercizio dell’azione penale 229.   La richiesta di riapertura delle indagini è necessaria se si vuol procedere per lo  stesso fatto 230 e nei riguardi della medesima persona 231, salvo che le investigazioni  non vengano avviate da un pubblico ministero presso un giudice diversamente competente per territorio: rappresentante della pubblica accusa che, in quanto tale, non  potrebbe domandare la riapertura al giudice che ha disposto l’archiviazione dell’altro  procedimento, né tanto meno effettuare propriamente una “nuova” iscrizione della  medesima notizia di reato 232. La riapertura delle indagini è necessaria se sia stata disposta erroneamente l’archiviazione del procedimento per assenza di querela 233.   A seguito dell’autorizzazione della riapertura delle indagini e della nuova  iscrizione della notitia criminis, non è dovuta alcuna comunicazione alla persona  sottoposta alle indagini; prima di tale momento il pubblico ministero non può                               Pannilunghi e altro, CED, 2014/259569; Cass., Sez. VI, 9.10.2012, Carbonara, CED, 2012/253739;  Cass., Sez. VI, 25.1.2011, p.m. in proc. Anzola, CED, 2011/249213. Contra Cass., Sez. V,  28.9.2010, Becquet, CED, 2010/249124, per la quale non è affetta da abnormità l’ordinanza  con cui il G.i.p., accertata l’omessa notifica della richiesta di archiviazione alla persona offesa  che aveva chiesto di essere avvisata, revochi il decreto di archiviazione precedentemente emesso, in quanto tale provvedimento non determina alcuna stasi processuale, rientra nei poteri di  riapertura delle indagini spettanti al G.i.p. ed è coerente col principio generale volto all’eliminazione dell’atto viziato.    225 Cass., Sez. VI, 18.3.2015, Domenici, CED, 2015/263114.  226 C. Conti, Archiviazione, 801.  227 Cass., Sez. V, 12.1.2012, p.g. in proc. Strisciuglio, CED, 2012/252323.  228 Cass., Sez. V, 26.6.2008, p.m. in proc. Lerda, CED, 2008/240441.  229 F. Caprioli, L’archiviazione, 473.  230 Ne consegue che, nell’ipotesi di reato permanente, l’archiviazione non seguita dalla ria pertura delle indagini ai sensi dell’art. 414 non preclude la possibilità di valutare i comportamenti ed i fatti successivi all’archiviazione, che valgano a dimostrare la consumazione del reato anche alla luce delle condotte pregresse poste in essere dall’imputato: così Cass., Sez. VI,  10.10.2011, Panzeca, CED, 2012/252113; conf. Cass., Sez. V, 14.5.2015, Caponera, CED,  2015/264923; e Cass., Sez. II, 25.11.2011, Lombardo, CED, 2011/252056, più in generale con  riferimento ai reati a condotta frazionata o a consumazione prolungata.   231 Cass., Sez. Un., 24.6.2010, Giuliani, CED, 2010/247834. Conf. Cass., Sez. III, 4.11.2011,  p.g. in proc. Porrati, CED, 2011/251597, la quale ha dedotto che, anche senza la riapertura delle indagini in relazione ad un procedimento iscritto al registro noti, il pubblico ministero possa  aprire un nuovo fascicolo a carico di ignoti.   232 Cass., Sez. Un., 22.3.2000, Finocchiaro, in Cass. pen., 2000, 2609.  233 Cass., Sez. IV, 28.11.2013, p.o. in proc. ignoti, CED, 2014/258562.     La chiusura delle indagini 525   compiere alcun nuovo atto di investigazione, mentre nella nuova fase di investigazioni possano essere utilizzati anche gli atti di indagine compiuti in quella precedente, e decorrono ex novo i termini di durata previsti dall’art. 405 234.   È pacifico che, in assenza di autorizzazione del giudice, gli atti di indagine  eventualmente compiuti dal pubblico ministero siano inutilizzabili e non possano  essere adottati provvedimenti giurisdizionali interlocutori 235. In particolare, si è  detto che il giudice per le indagini preliminari non può provvedere, accogliendola  o rigettandola, su una richiesta di applicazione di misura cautelare, prima che il  pubblico ministero abbia chiesto ed ottenuto il decreto di riapertura delle indagini,  dopo l’archiviazione del procedimento, ai sensi dell’art. 414: e ciò non solo quando la pubblica accusa si sia limitata ad una mera rilettura degli atti già archiviati,  ma anche quando, per gli stessi fatti, siano stati occasionalmente acquisiti nuovi  elementi in altro procedimento 236.   Al contrario, è sicuro che sono acquisibili e utilizzabili ai fini dell’emissione di  un provvedimento di cautela personale atti di indagine provenienti da altro  procedimento (nella specie, verbali di dichiarazioni di collaboratori di giustizia),  anche dopo archiviazione o sentenza di non doversi procedere, e prima del decreto di riapertura delle indagini, in quanto l’acquisizione di atti già formati non corrisponde al compimento di nuova attività di indagine in senso proprio 237.   Benché in dottrina si tenda a riconoscere alla mancanza di autorizzazione alla riapertura delle indagini un effetto analogo a quello previsto dall’art. 407 comma 3, sicché, ferma restando la inutilizzabilità degli atti di indagine compiuti senza autorizzazione, il provvedimento di archiviazione, di natura essenzialmente procedimentale,  non dovrebbe precludere al pubblico ministero l’esercizio dell’azione penale 238, la                               234 Così, tra le tante, Cass., Sez. I, 9.7.2003, Andronaco, CED, 2003/225462. Per la dottrina   v. R.E. Kostoris, Riapertura della indagini, 355.  235 È stato, invece, escluso che l’improcedibilità dell’azione consegua alla presentazione della   domanda da parte di un pubblico ministero non legittimato, ad esempio da parte del pubblico ministero distrettuale con riferimento ad un reato comune: così Cass., Sez. I, 14.2.2013, Emmanuello, CED, 2013/255189.   236 Cass., Sez. Un., 22.3.2000, Finocchiaro, cit.; in Cass. pen., 2001, 40, con nota di L. Norcio, L’autorizzazione ex art. 414 c.p.p., tra garantismo apparente e garantismo reale; in Riv.  it. dir. proc. pen., 2002, 337, con nota di P. Stoja, Efficacia preclusiva del provvedimento di  archiviazione e certezza in senso soggettivo: un problema irrisolto. Per i diversi orientamenti  dottrinali v. C. Conti, Archiviazione, 808 ss.   237 Cass., Sez. I, 19.5.2009, Abbruzzese, CED, 2009/243814.  238 F. Caprioli, Indagini preliminari e udienza preliminare, 653, per il quale «a dispetto del le etichette formali apposte dal legislatore del 1988 all’attività di investigazione e ai suoi esiti  abortivi (procedimento anziché processo, indagato anziché imputato, addebito anziché imputazione, elementi di prova anziché prove, archiviazione anziché sentenza), la natura sostanzialmente imputativa, processuale e giurisdizionale delle indagini preliminari finirebbe per emergere definitivamente». Sul punto v. anche C. Conti, Archiviazione, 803, con ulteriori richiami  bibliografici.     526 Ercole Aprile   giurisprudenza costituzionale 239 e quella di legittimità 240 sono oramai orientate nel  ritenere che la mancata di quella autorizzazione impedisca del tutto l’esercizio  dell’azione penale con riferimento allo stesso soggetto ed ai medesimi fatti. Effetto  preclusivo che troverebbe una giustificazione formale nell’art. 345 che, in relazione  ai casi di possibile riproponibilità dell’azione penale dopo l’accertata mancanza di  una condizione di procedibilità, pone una eccezionale deroga alla regola ostativa ritenendo la stessa operante anche con riferimento al provvedimento di archiviazione,  oltre che alle sentenze di proscioglimento o di non luogo a procedere 241.   Qualche dubbio permane circa la possibilità che il pubblico ministero eserciti  l’azione penale, dopo aver ottenuto l’autorizzazione ex art. 414, senza aver compiuto  alcun nuovo atto di indagine ma solo sulla base di una rilettura degli elementi in precedenza acquisiti: in senso favorevole si sono espresse la dottrina 242 e la giurisprudenza 243, soprattutto valorizzando il principio della obbligatorietà dell’azione penale.   Le Sezioni Unite hanno chiarito che nel procedimento contro ignoti non è richiesta l’autorizzazione del G.i.p. alla riapertura delle indagini dopo il provvedimento di  archiviazione per essere rimasti sconosciuti gli autori del reato, in quanto il regime  autorizzatorio prescritto dall’art. 414 è diretto a garantire la posizione della persona  già individuata e sottoposta ad indagini, mentre nel procedimento contro ignoti  l’archiviazione ha la semplice funzione di legittimare il congelamento delle indagini,  senza alcuna preclusione allo svolgimento di ulteriori, successive attività investigative, ricollegabili direttamente al principio dell’obbligatorietà dell’azione penale 244.   Infine, va ribadito che il decreto di riapertura delle indagini non è necessario, giusto quanto previsto dall’art. 345 comma 1, per il caso di archiviazione per mancanza di querela quando la querela sia successivamente presentata. Tale decreto non è  parimenti necessario, sempre nel caso di archiviazione per mancanza di querela, allorquando successivamente si accerti che la querela non è più necessaria, essendo il  reato divenuto procedibile d’ufficio per il verificarsi di un evento aggravatore, la cui  sopravvenienza, del resto, deve indurre anche a dubitare che ci si trovi al cospetto del  medesimo fatto oggetto dell’originaria (e archiviata) notitia criminis, non fosse altro  perché l’evento aggravatore determina un diverso regime di procedibilità 245.                               239 C. cost., 19.1.1995, n. 27.  240 Cass., Sez. Un., 24.6.2010, Giuliani, cit.  241 Così G. Giostra, L’archiviazione, 99.  242 F. Cordero, Procedura penale, 433.  243 Cass., Sez. V, 15.5.2002, Mercante, in D&G, 2002, fasc. 41, 78.  244 Cass., Sez. Un., 28.3.2006, p.m. in proc. ignoti, cit.  245 Cass., Sez. IV, 7.2.2002, Laupp, CED, 2002/236280, riguardante un caso nel quale si è   ritenuto non necessario il decreto di riapertura delle indagini in una vicenda relativa al reato di  lesioni personali colpose derivanti da infortunio sul lavoro, originariamente fatto oggetto di  archiviazione per mancanza di querela, che successivamente era divenuto procedibile d’ufficio  per il verificarsi di un evento aggravatore della malattia, tale da avere consentito di ipotizzare il  reato di lesioni gravissime, procedibile d’ufficio.     La chiusura delle indagini 527   Bibliografia   Adorno R., La richiesta “coatta” di archiviazione, in Scalfati A. (a cura di), Novità su  impugnazioni penali e regole di giudizio, Milano, 2006, 31; Aghina E., Semplificazione  del procedimento di archiviazione e tutela delle ragioni della vittima del reato nel procedimento a citazione diretta, in Giur. merito, 2001, 1036; Alonzi F., I poteri del giudice  dell’archiviazione: verso il definitivo assestamento interpretativo?, in Cass. pen., 2014,  2037; Id., La Consulta ribadisce il suo no all’avviso di conclusione delle indagini preliminari in caso di imputazione coatta, in Giur. cost., 2012, 4527; Id., Le attività del giudice nelle indagini preliminari. Tra giurisdizione e controllo giudiziale, Padova, 2011; Id.,  Contenuti e limiti del controllo giurisdizionale sull’inazione del Pubblico Ministero, in  Riv. it. dir. proc. pen., 2006, 953; Amato G., Lecita la sollecitazione di ulteriori indagini  senza procedere a un’imputazione coatta, in Guida dir., 2015, fasc. 9, 86; Id., Per la Cassazione non c’è ingiustificata invasione perché il P.M. resta libero di individuare le modalità, in Guida dir., 2013, fasc. 11, 42; Andolina E., I poteri del g.i.p. dissenziente dalla  richiesta di archiviazione, in Dir. pen. proc., 2014, 602; Antezza F., Omessa riapertura  delle indagini tra inutilizzabilità e preclusione endoprocedimentale, in Il merito, 2008, 42;  Aprati R., Regole processuali della dichiarazione di “particolare tenuità del fatto”, in  Cass. pen., 2015, 1317; Aprile E., Imputazione coatta e inerzia del P.M. per la Consulta il  G.I.P. non può disporre d’ufficio la formulazione dell’imputazione, in Cass. pen., 2014,  2469; Id., Sulla necessità del previo avviso ex art. 415-bis c.p.p. nel caso di “imputazione  coatta”, in Cass. pen., 2013, 1009; Id., La durata delle indagini preliminari. L’archiviazione. L’avviso della conclusione delle indagini, in Aprile E., Silvestri P., (a cura di),  Le indagini preliminari e l’archiviazione, Milano, 2011, 707; Atzei M., Limiti oggettivi ed  efficacia vincolante dell’ordine di formulare l’imputazione ex art. 409, 5° comma, c.p.p.,  in Giur. it., 1997, II, 223; Baresi M., Archiviazione de plano e tutela della persona offesa  dal reato, in Giur. it., 2006, 140; Belfiore R., Richiesta di archiviazione dopo le ulteriori  indagini ex art. 409 comma 4 c.p.p. e nuova opposizione inammissibile, in Cass. pen.,  2011, 1448; Bellocchi A., Decreto di archiviazione, assenza di autorizzazione alla riapertura delle indagini ed imputazione coatta, in Arch. nuova proc. pen., 2007, 620; Bernardi  A., Artt. 405-415, in (a) Chiavario M., IV, 507; Bongiorno L., I limiti del sindacato del  giudice per le indagini preliminari sulla richiesta di archiviazione, in Cass. pen., 2015,  190; Bonsignori R., Archiviazione, in Enc. dir., I, Agg., Milano, 1997, 119; Bosco V., Indagini coatte e nuova richiesta di archiviazione: davvero necessaria l’udienza camerale?,  in Cass. pen., 2011, 1443; Bressanelli C., La “violenza di genere” fa il suo ingresso nella  giurisprudenza di legittimità: le Sezioni Unite chiariscono l’ambito di applicazione dell’art. 408 co. 3 bis c.p.p., in Dir. pen. cont., 21.6.2016; Bricchetti R., Pistorelli L., Suprema Corte: vincolo inedito per il p.m., in Guida dir., 2006, fasc. 10, 62; Caprioli F., Indagini preliminari e udienza preliminare, in (a) Conso G., Grevi V., Bargis. M., 511; Id.,  Due iniziative di riforma nel segno della deflazione: la sospensione del procedimento con  messa alla prova dell’imputato maggiorenne e l’archiviazione per particolare tenuità del  fatto, in Cass. pen., 2012, 7; Id., Nuovi epiloghi della fase investigativa, in Peroni F. (a  cura di), Il processo penale dopo la riforma del giudice unico, Padova, 2000, 266; Id.,  L’archiviazione, Napoli, 1994; Carbone A., Efficacia preclusiva del provvedimento di archiviazione ed ordine di imputazione coatta del Gip, in Arch. nuova proc. pen., 2007, 499;  Id., Sulla natura del termine ex art. 410 comma 3 c.p.p. per la presentazione dell’opposizione alla richiesta di archiviazione, in Arch. nuova proc. pen., 2007, 613; Casac   528 Ercole Aprile   cia G., Gizzi L., Artt. 408-415, in Lattanzi G., Lupo E., V, 1091; Casana A., L’imputazione coatta in procedimento contro ignoti: riflessioni sui rapporti tra Gip e PM nel  procedimento di archiviazione, in Foro ambr., 2012, 361; Cassiani A., Il potere di avocazione, Padova, 2009; Id., I poteri del G.i.p. in ordine alla richiesta di archiviazione formulata dal P.m. in merito ad un’iscrizione nel c.d. mod. 45, in Cass. pen., 2004, 1283; Id.,  Sulla funzione del controllo del G.i.p. in merito alla richiesta di archiviazione, in Cass.  pen., 2004, 2880; Id., Richiesta di archiviazione tra diritto all’informazione della persona  offesa e l’opposizione alla richiesta, in Dir. pen. proc., 2004, 1382; Cassibba F., Sui poteri del g.i.p. ex art. 409 commi 4 e 5 c.p.p., in Cass. pen., 2005, 1225; Casto A., Legittimazione a proporre opposizione alla richiesta di archiviazione, in Dir. pen. proc., 2016, 661;  Cecanese G., Limiti al potere del G.I.P. sul controllo dell’azione del P.M., in Cass. pen.,  2014, 2773; Chiavario M., Obbligatorietà dell’azione penale: in principio e la realtà, in  Filippi C. (a cura di), Il pubblico ministero oggi, Milano, 1993, 67; Ciavola A., I poteri  del gip in seguito al controllo della richiesta di archiviazione, in Riv. it. dir. proc. pen.,  2005, 787; Ead., Il diritto d’intervento della persona offesa nel procedimento di archiviazione, in Cass. pen., 1999, 893; Cisterna A., L’obbligo di avvisare sulla richiesta di archiviazione esteso alla fattispecie dello stalking, in Guida dir., 2016, fasc. 20, 83; Colamussi  M., La tutela processuale dell’offeso dal reato nel procedimento di archiviazione, in Cass.  pen., 1997, 82;  Ead., Le funzioni di controllo, garanzia e decisione del gip sulla richiesta  di archiviazione del p.m., in Cass. pen., 1997, 3437; Colla G., La revoca del decreto di  archiviazione emesso senza avvisare la persona offesa, in Cass. pen., 2012, 161; Conti C.,  Archiviazione, in Spangher G., III, 729; Ead., Incostituzionale la richiesta coatta di archiviazione: la Consulta tra principio di incidentalità e di preclusione, in Dir. pen. proc.,  2009, 1371; Ead., La chiusura delle indagini preliminari, in Cass. pen., 1989, 927; Corbo  A., Fidelbo G., Problematiche processuali riguardanti l’immediata applicazione della  “particolare tenuità del fatto”, Relazione dell’Ufficio del Massimario della Corte di Cassazione, n. III/2/2015; (b) Cordero F.; Dean G., L’impromovibilità dell’azione penale,  Milano, 1996; Dean G., Fonti R., Archiviazione, in D. disc. pen., III, Agg., Torino, 2005,  36; Dei Cas E.A.A., Sull’abnormità dell’imputazione coatta “oggettivamente diversa”, in  Dir. pen. proc., 2014, 315; Della Sala P., Motivi di ricorso della difesa contro l’ordinanza  di rigetto della richiesta di archiviazione fondata sulla intervenuta scadenza dei termini  delle indagini preliminari, in Foro ambr., 2004, 46; Di Bitonto M.L., Avocazione, in Enc.  dir., Annali, IV, Milano, 2010, 104; Ead., L’avocazione facoltativa, Torino, 2006; Ead.,  L’archiviazione in difetto della relativa richiesta: provvedimento abnorme o solo inefficace?, in Cass. pen., 2000, 3322; Di Nicola P., L’opposizione della persona offesa  all’archiviazione, in Cass. pen., 1999, 567; Di Vito L., L’indebita autorizzazione alla riapertura delle indagini tra riflessi sanzionatori e rimedi impugnativi, in Dir. pen. proc.,  2002, 336; Dominioni O., Chiusura delle indagini preliminari e udienza preliminare, in  Amodio E., Dominioni O., Grevi V., Neppi Modona G., Vigna P.L. (a cura di), Il nuovo  processo penale. Dalle indagini preliminari al dibattimento, Milano, 1989, 54; Fanuele  C., In tema di ricorso della persona offesa contro il provvedimento di archiviazione, in  Cass. pen., 2013, 4486; Ead., Potere del G.I.P. di ordinare al P.M. l’iscrizione di soggetti  non indagati, in Cass. pen., 2008, 4192; Ead., “Imputazione coatta” relativa a un reato o  a un indagato non considerati nella richiesta di archiviazione, in Cass. pen., 2002, 1727;  Ferraioli M., Il ruolo di garante del giudice per le indagini preliminari, Padova, 1993;  Ferrua P., Il ruolo del giudice nel controllo delle indagini e nell’udienza preliminare, in  Difesa penale, 1989, 65; Fonti R., L’opposizione alla richiesta di archiviazione, in Arch.  pen., 2013, 405; Francini F., La non punibilità per particolare tenuità del fatto, Profili     La chiusura delle indagini 529   processuali e prime pronunce giurisprudenziali, in Quest. Giust., 2015, 1; Gabrielli C.,  Quid iuris qualora il P.M. disattenda l’ordine del G.i.p. di formulare l’imputazione? Il  giudice rimettente parla alla Corte costituzionale perché il legislatore intenda, in Giur.  cost., 2014, 1703; Gaeta P., Macchia A., Tra nobili assiologie costituzionali e delicate criticità applicative: riflessioni sparse sulla non punibilità per “particolare tenuità del fatto”, in Cass. pen., 2015, 2595; Galantini N., Riapertura delle indagini, in D. disc. pen.,  XII, Torino, 1997, 166; Garofoli R., Avocazione delle indagini: profili costituzionali e  aspetti problematici, in Giur. cost., 1996, 1331; Garuti G., Delitti commessi con violenza  alla persona e omesso avviso della richiesta di archiviazione alla persona offesa, in Dir.  pen. proc., 2016, 455; Id., I poteri del giudice per le indagini preliminari sulla richiesta di  archiviazione, in Dir. pen. proc., 2013, 915; Id., Dall’inappellabilità delle sentenze di  proscioglimento ai nuovi “vincoli” in punto di archiviazione e di condanna dell’imputato,  in Dir. pen. proc., 2006, 800; Id., Imputazione “coatta” e reati perseguibili mediante citazione diretta a giudizio, in Dir. pen. proc., 2002, 1397; Id., Responsabilità delle persone  giuridiche. Profili processuali, in Enc. giur. Treccani, XI, Roma, 2002; Gatto E., Richiesta di archiviazione a seguito di indagini “coatte” e poteri del G.I.P.: dalle Sezioni unite  una pronuncia chiarificatrice, in Giur. it., 2011, 923; Giostra G., L’archiviazione. Lineamenti sistematici e questioni interpretative, Torino, 1994; Grevi V., Archiviazione per  “inidoneità probatoria” ed obbligatorietà dell’azione penale, in Riv. it. dir. proc. pen.,  1990, 1281; Id., Funzioni di garanzia e funzioni di controllo del giudice nel corso delle  indagini preliminari, in Amodio E., Dominioni O., Grevi V., Neppi Modona G., Vigna  P.L. (a cura di), Il nuovo processo penale. Dalle indagini preliminari al dibattimento, Milano, 1989, 1; Iai I., Opposizione della persona offesa (privata) nei procedimenti per reati  contro l’amministrazione della giustizia, in Giur. it., 2002, 2136; Iasevoli C., Il diritto di  proporre opposizione come pretesa autonoma rispetto alla dichiarazione della persona  offesa di voler essere informata della richiesta di archiviazione, in Cass. pen., 2004,  3547; Kostoris R.E., Riapertura delle indagini, in Enc. dir., XL, Milano, 1989, 350; La  Regina K., Archiviazione, in St. Iur., 2012, 920; Ead., Artt. 408-415, in (b) Giarda A.,  Spangher G., II, 5028; Leo G., Ancora sull’impugnazione del decreto di archiviazione da  parte della persona offesa, in Dir. pen. proc., 2013, 789; Id., Sulla portata dei poteri di  controllo devoluti al giudice dell’archiviazione, in Corr. merito, 2005, 1081; Id., Riflessioni sul tema dell’archiviazione, in Arch. nuova proc. pen., 1997, 105; Lonati S., Una  norma tre volte irragionevole: il comma 1-bis dell’art. 405 c.p.p., in Riv. it. dir. proc.  pen., 2009, 2036; Macchia A., La richiesta di archiviazione: presupposti, eventuale procedimento in contraddittorio e provvedimenti giudiziali di rigetto, in Cass. pen., 1998,  2741; Macrillò A., Provvedimenti abnormi e limiti al potere di controllo del GIP in materia di archiviazione, in Cass. pen., 2006, 974; Mambrucchi K., Sulla cestinazione delle  pseudonotizie di reato, in Giur. it., 2002, 364; Marandola A., Il convivente more uxorio  può presentare opposizione contro la richiesta di archiviazione, in Dir. pen. proc., 2016,  619; Ead., Archiviazione, in St. Iur., 2001, 90 e 353; Ead., Archiviazione o cestinazione  della pseudo-notizia di reato: un problema risolto, in Cass. pen., 2001, 2329; Ead., I registri del pubblico ministero, Padova, 2001; Marzaduri E., Azione. Diritto processuale penale, in Enc. giur. Treccani, IV, Roma, 1996; Mercone M., I limiti al potere di autoarchiviazione del pubblico ministero, in Cass. pen., 2001, 1826; Miceli P., Avocazione  delle indagini preliminari da parte del procuratore generale presso la corte d’appello, in  Giur. merito, 1999, 934; Minafra M., Imputazione coatta e omessa formulazione dell’imputazione, in Giust. pen., 2008, III, 132; Montagna A., Richiesta di archiviazione e poteri  del G.i.p., in Dir. pen. proc., 2014, 271; Montanile R., L’imputazione coatta tra contrasti     530 Ercole Aprile   dottrinali e giurisprudenziali, in Dir. pen. proc., 2002, 456; Murro O., Archiviazione, in  St. Iur., 2012, p. 751; Nigro M., L’opposizione della persona offesa alla richiesta di archiviazione, in Dir. pen. proc., 2011, 43; Norcio L., L’autorizzazione ex art. 414 c.p.p.,  tra garantismo apparente e garantismo reale, in Cass. pen., 2001, 40; Nuzzo F., Nel caso  di imputazione “coatta” il diritto di difesa è garantito: non è necessario l’avviso ex art.  415-bis c.p.p., in Cass. pen., 2003, 1170; Id., Appunti sulla mancanza del decreto di riapertura delle indagini ex art. 414 c.p.p. e presunta improcedibilità dell’azione penale, in  Giur. merito, 2000, 613; Orlandi R., Aspetti processuali dell’autorizzazione a procedere,  Torino, 1994; Padula L., L’archiviazione nel procedimento per gli “illeciti amministrativi  dipendenti da reato” ascrivibili agli enti, in Cass. pen., 2005, 2799; Palumbo A., Sui poteri del procuratore generale in caso di avocazione delle indagini, in Giur. it., 2001,  1473; Peroni F., Sui contenuti essenziali dell’opposizione alla richiesta di archiviazione,  in Dir. pen. proc., 2012, 1078; Id., Il termine di dieci giorni per presentare opposizione  alla richiesta di archiviazione rimane sospeso nel periodo feriale, in Dir. pen. proc.,  2011, 1335; Id., Insuscettibile di ricorso per cassazione il decreto che dichiara inammissibile l’opposizione alla richiesta di archiviazione, in Dir. pen. proc., 2011, 950; Piziali  G., L’archiviazione nella giurisprudenza costituzionale, in Ind. pen., 1993, 410; Porcu F.,  Iscrizione e imputazione coatta oltre i confini oggettivi e soggettivi della richiesta di archiviazione, in Dir. pen. proc., 2013, 315; Potetti D., Corte costituzionale e corte di cassazione di fronte alla cripto-notizia di reato (ovvero: un caso palese di elusione di fatto  dell’azione penale obbligatoria), in Arch. nuova proc. pen., 1998, 481; Puglisi R., Termini  di ammissibilità dell’opposizione all’archiviazione, in Dir. pen. proc., 2007, 635; Puleio  F., Ancora in tema di potere di avocazione del procuratore generale, in Giust. pen., 2005,  III, 439; Pulvirenti A., L’intervento della persona offesa nel procedimento di archiviazione e gli incerti confini tra il contraddittorio camerale e il contraddittorio cartolare, in  Cass. pen., 2003, 2337; Quagliano G., Imputazione coatta: casi di abnormità oggettiva e  soggettiva del provvedimento del g.i.p., in Dir. pen. proc., 2014, 1202; Quattroccolo S.,  Archiviazione (proc. pen.), in Diz. dir. pubbl., I, Milano, 2006, 420; Rocchi E., Sui tempi  di opposizione della persona offesa alla richiesta di archiviazione, in Giur. it., 2005, 577;  Sammarco A.A., La richiesta di archiviazione, Milano, 1994; Santalucia G., L’incidenza  del giudizio cautelare sulle decisioni del merito: brevi note a margine della sentenza n.  121/2009 della Corte Costituzionale, in Cass. pen., 2009, 3299; Santoriello C., Poteri del  g.i.p. in presenza di una istanza di archiviazione relativa. Il commento, in Dir. pen. proc.,  2003, 1388; Scaccianoce C., La completezza delle indagini nel procedimento di archiviazione e nell’udienza preliminare: omogeneità di finalità?, in Ind. pen., 2008, 511; Ead.,  Archiviazione o cestinazione delle pseudo notizie di reato: quale controllo?, in Cass. pen.,  2000, 3464; Scarcella A., Il privato non può proporre opposizione alla richiesta di archiviazione ove si proceda per reato edilizio, in Urb. appalti, 2015, 1357; Id., Non necessaria la procura speciale per impugnare il provvedimento di archiviazione, in Dir. pen.  proc., 2008, 979; Scarpello C., L’archiviazione, Padova, 2002; Spagnoli G., Irrevocabilità  del decreto di archiviazione per violazione del contraddittorio, in Cass. pen., 2011, 2620;  Spangher G., L’irrilevanza del fatto, in Dir. e giust. minorile, 2015, 20; Stellin M., La revoca del decreto di archiviazione: tra esigenze di economia processuale ed ortodossia codicistica, in Dir. pen. proc., 2013, 454; Stoja P., Efficacia preclusiva del provvedimento di  archiviazione e certezza in senso soggettivo: un problema irrisolto, in Riv. it. dir. proc.  pen., 2002, 353; Stroppioni C., Il vaglio di ammissibilità del G.I.P. sull’opposizione alla  richiesta di archiviazione, in Dir. pen. proc., 2015, 1030; Taormina C., Archiviazione per  particolare tenuità del fatto, in Riv. pen., 2015, 715; Tedeschi A., In tema di riapertura     La chiusura delle indagini 531   delle indagini a seguito di archiviazione, in Giust. pen., 2000, III, 254; Testaguzza A., Notifica della richiesta di archiviazione nei delitti commessi con “violenza alla persona”, in  St. Iur., 2016, 611; Tracogna C., Il ne bis in idem europeo nel caso di archiviazione  dell’autorità estera, in Cass. pen., 2009, 1060; Trapella F., Sul contraddittorio dopo  l’opposizione della vittima alla richiesta di archiviazione, in Dir. pen. proc., 2011, 1277;  Tulumello G., I poteri di valutazione probatoria nella disciplina della archiviazione per  infondatezza della notizia di reato, in Cass. pen., 1999, 1661; Ubiali M.C., Violenza vs.  minaccia: i profili processuali di una classica dicotomia al vaglio delle Sezioni Unite. In  tema di archiviazione dei procedimenti per stalking, in Dir. pen. cont., 28.1.2016; Valentini Reuter C., Le forme di controllo sull’esercizio dell’azione penale, Padova, 1994; Vanni R., La tutela della vittima nel procedimento di archiviazione: oscillazioni della corte  suprema, in Dir. pen. proc., 1998, 98; Varone F., Casi e modi dell’archiviazione, Milano,  2015; Id., Formulazione dell’imputazione iussu iudicis, contraddittorio camerale e invalidità dell’atto processuale penale, in Giur. it., 2008, 192; Id., Brevi riflessioni in tema di  archiviazione della notitia criminis e abnormità dell’atto processuale penale, in Riv. it.  dir. proc. pen., 2005, 163; Varraso G., Chiusura e avviso di conclusione delle indagini  preliminari, in Spangher G., III, 661; Vele A., Avviso di conclusione delle indagini preliminari e imputazione “coatta”, in Cass. pen., 2006, 132; Vergine F., Procedimento contro ignoti e richiesta di archiviazione: poteri e limiti del g.i.p., in Dir. pen. proc., 2005,  63; Vinciguerra G., Pregiudiziale comunitaria e archiviazione nazionale, in Giur. it.,  2005, 821; Virgilio A., Richiesta di archiviazione e controllo del G.i.p., in Giust. pen., III,  129; Zampaglione A., I poteri coatti del giudice dell’archiviazione nelle ipotesi di nuove  notizie di reato “soggettive” ed “oggettive”, in Dir. pen. proc., 2014, 1130; Zappulla A.,  Il potere del G.I.P. di ordinare l’iscrizione del nome nel registro delle notizie di reato  prima dell’udienza prevista in seguito ad opposizione alla richiesta di archiviazione, in  Cass. pen., 2006, 1415.        532 Ercole Aprile        Capitolo X Le indagini per reati commessi da persone ignote   di Francesco Caprioli   Sommario   1. Premesse. – 2. Il controllo giurisdizionale sui contenuti dell’indagine. – 3. Il controllo giurisdizionale sui tempi dell’indagine. – 4. L’archiviazione per essere ignoto l’autore del reato. – 5. La riapertura delle indagini. – Bibliografia.   1. Premesse.   La notitia criminis che non «attribuisca» in qualche modo il reato a una determinata persona (art. 335 comma 1) va iscritta nello specifico registro previsto dal  d.m. 30.9.1989, n. 334 per le indagini a carico di soggetti ignoti (c.d. modello 44).  L’obbligo di trasferire l’iscrizione nel registro destinato alle notizie nominative  (c.d. modello 21) sorge in capo al pubblico ministero quando «risulti», nel corso  delle indagini preliminari, il «nome» di una persona cui il reato sia «da attribuire»  (artt. 335 comma 1, 415 comma 2) 1. Ma non sempre questa condizione si realizza: l’investigazione preliminare può dunque svolgersi per intero in assenza di  una persona sottoposta alle indagini, e chiudersi con l’archiviazione della notitia criminis per essere ignoto l’autore del reato (art. 415 comma 1).   Benché nella sistematica codicistica le indagini nominative risultino contrapposte omisso medio alle indagini a carico di ignoti, conviene immediatamente  precisare che soggetto ignoto e soggetto di cui non si conosca il nome non sono  due figure sovrapponibili. Le fattispecie evocate dagli artt. 335 comma 1 ult. parte  e 415 comma 2 (notitia criminis che «attribuisca» il reato a un determinato soggetto; avvenuta «individuazione», nel corso delle indagini, di una persona cui sia  già possibile «attribuire» il reato) non richiedono necessariamente che del potenziale indagato siano note le generalità, e neppure, in determinate circostanze, che  il medesimo sia già fisicamente individuato. In entrambi i casi, di conseguenza,                               1 Quando ciò accade, l’aggiornamento va effettuato con la stessa tempestività richiesta dall’art.  335 per l’iscrizione originaria: cfr. Cass., Sez. Un., 24.12.2009, Lattanzi, in Cass. pen., 2010, 510.      534 Francesco Caprioli   sembra preferibile intendere in senso lato il riferimento al “nome” della persona  contenuto nell’art. 335 (nonché nell’art. 405) 2.   La prima delle due accennate eventualità è che il potenziale autore dell’illecito  risulti fisicamente individuato con certezza (ad esempio, perché arrestato in flagranza), ma se ne ignorino le generalità. Al riguardo si contrappongono due diversi indirizzi interpretativi. Per alcuni la fattispecie andrebbe inquadrata a pieno  titolo nella disciplina del procedimento a carico di ignoti: constatata l’impossibilità di attribuire un nome all’indagato – magari all’esito di un’investigazione  condotta “a modello 21” a carico di un soggetto resosi irreperibile dopo avere fornito generalità false –, il pubblico ministero dovrebbe richiedere l’archiviazione  della notitia criminis a norma dell’art. 415 3: e laddove si pervenisse alla fase processuale, l’imputato andrebbe prosciolto in quanto «l’azione non avrebbe dovuto  essere esercitata per essere ignoto l’autore del reato» 4. Secondo una diversa e più  convincente ricostruzione, fondata sul discrimine tra individuazione e identificazione della persona sottoposta alle indagini o al processo 5, la conoscenza dell’identità fisica andrebbe invece equiparata – nelle fattispecie regolate dagli artt.  335 e 415 – alla conoscenza del nome 6: poiché ai sensi dell’art. 66 comma 2  «l’impossibilità di attribuire all’imputato le sue esatte generalità non pregiudica il  compimento di alcun atto da parte dell’autorità procedente, quando sia certa  l’identità fisica della persona», neppure la richiesta di rinvio a giudizio risulterebbe preclusa. Tuttalpiù, si afferma, allorché alla mancata conoscenza delle generalità dell’indagato si accompagnasse, al termine delle indagini, una ragionevole                               2 Cfr. R. Aprati, La notizia, 111 s.; K. La Regina, Il procedimento, 10. Nel senso, invece, che  neppure un’iscrizione nominativa pura e semplice basterebbe a far decorrere il termine investigativo previsto per le indagini ad personam, essendo a tal fine necessaria una completa identificazione anagrafica dell’indagato, cfr. Cass., Sez. VI, 1.6.1995, Piromallo, CED, 1995/203069: sarebbe dunque da considerare contro ignoti – con conseguente applicabilità del regime cronologico e procedurale di cui all’art. 415 – l’indagine svolta nei confronti di un soggetto che risulti  identificato con il solo nome e cognome (così anche Cass., Sez. II, 26.9.2007, Trotta, CED,  2007/237806; Cass., Sez. I, 27.9.1996, Maceri, CED, 1996/206218; Cass., Sez. VI, 5.5.1995, Poti, CED, 1995/202331). Il rischio che un simile orientamento possa «avallare prassi elusive» della  disciplina dei termini investigativi è puntualmente denunciato da D. Vicoli, La “ragionevole durata”, 125, nota 70.   3 L. Padula, L’archiviazione, 205 s. In analoga prospettiva R.E. Kostoris, Artt. 66-68, 338  s. (sul presupposto che l’esistenza di una specifica disciplina per le indagini nei confronti di  soggetti ignoti renderebbe l’art. 66 comma 2 applicabile alla sola fase processuale) e A. Zappulla, La formazione, 175 s.   4 In questo senso, di recente, Cass., Sez. II, 18.1.2011, Mussa, CED, 2011/249214, e Cass.,  Sez. III, 11.5.2010, Mamadou, CED, 2010/247549. A un’azione penale non «efficacemente»  esercitabile quando vi sia il dubbio o la certezza che le generalità del prevenuto siano false allude anche Cass., Sez. II, 23.5.1997, Adnan, CED, 1997/208061; v. inoltre Cass., Sez. II,  9.3.1993, Hocip Agira, CED, 1993/193411.   5 Cfr. O. Dominioni, Artt. 66-68, 409 s.  6 R. Aprati, La notizia, 112; K. La Regina, Il procedimento, 7 s.     Le indagini per reati commessi da persone ignote 535   prognosi negativa circa la possibilità di colmare in seguito il deficit informativo, il  pubblico ministero dovrebbe richiedere l’archiviazione a norma dell’art. 411 per  mancanza di una condizione di procedibilità: e in sede processuale, il giudice  dovrebbe adottare la formula “non doversi procedere per mancata identificazione dell’imputato” anziché la formula “non doversi procedere per essere ignoto  l’autore del reato” 7.   Una fattispecie analoga è quella che si realizza quando la persona da sottoporre a indagine non risulti individuata né fisicamente né anagraficamente, ma sia  identificabile sulla base di specifici elementi di natura attributiva (un esempio  ricorrente è che la notizia di reato o le indagini svolte indichino il possibile colpevole nel legale rappresentante di una società esistente e nota). Anche qui l’attività  investigativa eventualmente intrapresa dal pubblico ministero in ordine agli estremi oggettivi dell’illecito non potrebbe qualificarsi stricto sensu come un’indagine  a carico di soggetti ignoti. Ricevuta la notitia criminis, conviene dunque ritenere  che il pubblico ministero debba procedere a un’iscrizione nel registro destinato  alle notizie nominative 8, per poi effettuare senza indugio gli accertamenti relativi all’identità fisica e anagrafica dell’indagato 9. Idem allorché all’identificazione  in via attributiva del possibile colpevole si pervenga nel corso di un’indagine che                               7 Per questa opinione D. Grosso, Art. 66, 204, sul presupposto che la certezza circa  l’identità fisica dell’imputato cui allude l’art. 66 deve comunque «costituire una situazione costante nel processo»: condizione che non si realizza quando la mancanza di un’affidabile identificazione personale di natura convenzionale o scientifica «concorra con la mancata presenza  fisica dell’imputato in tutto l’arco procedimentale o a partire da un segmento di esso». La prevalente giurisprudenza condivide le premesse del ragionamento ma non la sua conclusione. Pur  dovendosi ritenere illegittima, in forza del disposto dell’art. 66 comma 2, la sentenza di non  luogo procedere (o, a seguito di richiesta di decreto penale di condanna, la sentenza di proscioglimento ex art. 129) emessa sul presupposto della mancata identificazione anagrafica del prevenuto (per tutte Cass., Sez. V, 22.4.2014, Amadasun, CED, 2015/261674; Cass., Sez. V,  8.2.2013, Godly, CED, 2013/256601; Cass., Sez. I, 17.11.1997, Mansure, CED, 1997/209143;  Cass., Sez. I, 23.11.1994, Makib, in Cass. pen., 1996, 570; Cass., Sez. I, 18.11.1994, Marku,  CED, 1995/200213), la permanente incertezza sulle generalità dell’imputato, sommata alla sua  irreperibilità, ne determinerebbe in sede dibattimentale il proscioglimento: ma la formula proscioglitiva da adottare sarebbe «non doversi procedere per essere ignoto l’autore del reato» (ex  plurimis, Cass., Sez. II, 6.11.1998, Kamara, in Arch. nuova proc. pen., 1999, 400, e Cass., Sez.  III, 30.9.1997, El Hatimi, in Cass. pen., 1999, 916; contra, nel senso che l’ignoranza delle generalità non consentirebbe l’emanazione di una sentenza dibattimentale di improcedibilità neppure quando l’imputato si sia reso irreperibile, Cass., Sez. II, 17.11.2005, Arben, CED,  2006/235304, e Cass., Sez. I, 14.10.1997, Oronely, CED, 1997/208764).   8 L. Padula, L’archiviazione, 196. In analoga prospettiva R. Aprati, La notizia, 112 s.; K.  La Regina, Il procedimento, 11.   9 Nella prassi, tuttavia, non sempre l’iscrizione a modello 21 della notizia di reato concernente la “persona da identificare” è seguita dall’immediata identificazione di tale persona (anche quando l’accertamento dell’identità risulti agevole): e non sempre l’avvenuta identificazione, magari tempestivamente effettuata, è seguita da un’immediata iscrizione nominativa.  Denuncia l’anomalia N. Russo, I registri, 83 s.     536 Francesco Caprioli   abbia legittimamente preso l’avvio come indagine a carico di soggetti ignoti. In  questi casi, procrastinare sine necessitate l’accertamento dell’identità dell’indagato sarebbe in contrasto – se non con la logica dei termini investigativi, destinati  comunque a decorrere dal momento dell’identificazione generica – con le ragioni  del diritto di difesa, solo parzialmente salvaguardate dalla possibile nomina di un  difensore in incertam personam 10.   Entro questi limiti, sembrerebbe dunque ammissibile la diffusa prassi di svolgere indagini nei confronti di “persona da identificare”, previa iscrizione della  notitia criminis in una «nuova – e come tale non prevista in leggi, regolamenti o  circolari – “sezione” del registro notizie di reato relative a persone note» 11. Va  tuttavia ribadito che ciò non significa sottrarre le attività investigative di cui trattasi al rispetto dei termini previsti per le indagini a carico dei soggetti di cui sia  nota l’identità 12: resta inteso, inoltre, che se il pubblico ministero, nelle due ipotesi considerate, ritenesse erroneamente applicabile la disciplina prevista per le indagini a carico di ignoti, il giudice per le indagini preliminari, interpellato ex art.  415 comma 2, non potrebbe che ritenere «già individuata» la persona da sottoporre a indagine 13, e dovrebbe, di conseguenza, ordinare l’iscrizione della notizia di  reato “a modello 21” 14.   Ciò premesso, rimane ovviamente da stabilire cosa significhi «reato attribui                             10 Sul punto valgono le considerazioni svolte da K. La Regina, Il procedimento, 34 s., 67 s.   Sull’opportunità di assicurare la difesa tecnica all’indagato ancora da identificare cfr. altresì D.  Grosso, Art. 66, 204, e N. Russo, I registri, 87 s.   11 Così A. Zappulla, La formazione, 293, che critica severamente la prassi delle indagini a  carico di persona da identificare ritenendo, nelle ipotesi de quibus, maggiormente in linea con i  diritti difensivi dell’indagato «la strada di una iniziale iscrizione nel registro ignoti con successiva migrazione, una volta completata l’identificazione, nel registro noti». Più possibilista A.  Marandola, Le iniziative, 1301.    12 Riferisce invece N. Russo, I registri, 84 s., che in taluni uffici giudiziari si ritiene consentito «addirittura non presenta[re] alcuna richiesta di proroga» nei procedimenti a carico di  persona da identificare, con conseguente «protrarsi senza termine dell’attività d’indagine». In  argomento, diffusamente, K. La Regina, Il procedimento, 11, 65 s.   13 Cfr. A. Marandola, I registri, 258; N. Russo, I registri, 88.  14 In questa direzione, correttamente, Cass., Sez. VI, 9.11.2006, ignoti, CED, 2006/235439   («l’art. 415 c.p.p. chiarisce che rientra nel potere del giudice per le indagini preliminari l’ordine di iscrivere nel registro delle notizie di reato la persona già individuata cui il reato sia da  attribuire. La ratio della norma è evidente. In presenza di una notizia di reato il controllo giurisdizionale si estende anche alla compiuta e corretta identificazione dell’autore. La disposizione  è applicabile estensivamente anche all’ipotesi […] che il pubblico ministero, pur avendo la  possibilità di identificare compiutamente le persone oggetto di indagini, iscriva a mod. 21 solo  la notizia di reato ed ometta l’indicazione dei nominativi»). Lo stesso dicasi per l’ipotesi in cui  il pubblico ministero si rivolga al giudice per le indagini preliminari a norma dell’art. 415 pur  avendo svolto sostanzialmente l’indagine come indagine a carico di persona da identificare anziché come indagine a carico di soggetti ignoti: cfr. Cass., Sez. IV, 22.9.2010, ignoti, CED,  2010/248834. Sul punto N. Russo, I registri, 84 s.     Le indagini per reati commessi da persone ignote 537   to» (art. 335 comma 1) o «da attribuire» (art. 415 comma 2) a una persona già  individuata. Premesso che va senz’altro effettuata l’iscrizione nominativa se la  notizia di reato contiene una formale attribuzione di responsabilità 15, la giurisprudenza ha ripetutamente chiarito che l’indagine deve essere condotta nei confronti  di ignoti fino a che non emergano a carico di una determinata persona «specifici  elementi indizianti», non essendo sufficiente il ricorrere di «meri sospetti» 16.  Occorrerebbero, in altre parole, «elementi “obiettivi” di identificazione del soggetto “responsabile”, tali […] da superare la soglia del generico e “personale” sospetto» 17. Più variegato, sul punto, il panorama dottrinale. Di regola 18, si tende a  contestare la stessa distinzione giurisprudenziale tra sospetto e indizio, ritenuta, non a torto, strumentale al riconoscimento di «ampi e imperscrutabili margini  di discrezionalità» in capo all’organo inquirente, nonché oggettivamente inidonea,  per la sua intrinseca vaghezza, ad offrire apprezzabili criteri-guida per l’adempimento dei doveri di iscrizione gravanti sul pubblico ministero (e per l’esercizio  dei poteri di controllo affidati al giudice per le indagini preliminari dall’art. 415  comma 2) 19. Tanto premesso, si suggerisce l’adozione di «un criterio empirico  che valorizzi lo svolgimento di indagini orientate in chiave soggettiva» 20: a segnare il discrimine sarebbe qualunque atto investigativo «che muova dalla pre                             15 Concorde, sul punto, anche la dottrina: cfr. R. Aprati, La notizia, 109, e D. Vicoli, La   “ragionevole durata”, 124.  16 Cass., Sez. I, 26.6.1996, Acrì, CED, 1996/205690. Negli stessi termini, tra le altre, Cass.,   Sez. I, 22.5.2013, Longo, CED, 2013/257120; Cass., Sez. V, 8.4.2008, Bruno, CED, 2008/240491;  Cass., Sez. VI, 10.10.2007, Genovese, CED, 2007/238039; Cass., Sez, VI, 17.2.2003, Parrella,  CED, 2003/227210.   17 Cass., Sez. Un., 24.9.2009, Lattanzi, cit.  18 Secondo un’opinione, neppure l’emergere di indizi di reità a carico di un determinato   soggetto – inteso “indizio” nel senso di prova indiretta – renderebbe doverosa l’iscrizione nominativa: salve le previsioni eccezionali di cui agli artt. 63 comma 1 c.p.p. e 220 disp. att.,  l’indagine diventerebbe ad personam soltanto in presenza di un atto investigativo che contenesse l’indicazione diretta di un possibile colpevole. Così R. Aprati, La notizia, 17 s., 110 s.,  117, la quale ritiene, coerentemente, che non sarebbe suscettibile di innescare indagini ad personam una notizia di reato che individuasse in via meramente indiziaria il potenziale indagato.  Secondo K. La Regina, Il procedimento, 10 s. e 35 s., andrebbe qualificata come in incertam  personam l’indagine che, seppur soggettivamente orientata, non abbia tuttavia ancora prodotto  elementi idonei ad istituire un collegamento non equivoco tra una determinata persona e la notizia di reato: l’obbligo di immediata iscrizione nel modello 21 sorgerebbe solo nel momento in  cui siano stati acquisiti indizi di reità tali da consentire una rapida e pronta identificazione del  soggetto indagato, non invece in presenza di meri sospetti o intuizioni personali dell’inquirente.    19 D. Vicoli, La “ragionevole durata”, 123 s. Sulla difficoltà di distinguere l’indizio dal  mero sospetto nella fase di avvio dell’indagine v. anche A. Zappulla, La formazione, 138 s.   20 D. Vicoli, La “ragionevole durata”, 125 s. Contra K. La Regina, Il procedimento, 12, la  quale espressamente ammette la possibilità «di un procedimento iscritto a carico di ignoti in  cui l’indagine [sia] comunque soggettivamente orientata».     538 Francesco Caprioli   messa di verificare la riconducibilità del reato ad una determinata persona» 21.  Non si manca, inoltre, di sottolineare come l’applicazione dell’art. 335 assegni  all’organo inquirente «un margine di discrezionalità così ampio da travalicare  agevolmente in arbitrio» 22, agevolando prassi elusive dalle evidenti ricadute pregiudizievoli sui diritti difensivi del soggetto “sostanzialmente” indagato 23.   Dal punto di vista contenutistico e della loro disciplina normativa, le indagini per reati di autore ignoto – salvo quanto si dirà a proposito delle disposizioni  contenute nell’art. 415 – non differiscono dalle indagini preliminari nominative se  non per le peculiarità derivanti dalla loro proiezione soggettiva in incertam personam 24. È comunque da escludere che si tratti di investigazioni finalisticamente  monotematiche, dovendo il pubblico ministero affiancare alle indagini per l’individuazione del colpevole i necessari accertamenti sulla dimensione oggettiva dell’illecito 25.   2. Il controllo giurisdizionale sui contenuti dell’indagine.   L’art. 415 comma 1 stabilisce che il pubblico ministero – ove siano decorsi sei  mesi dalla data della registrazione della notizia di reato senza che sia stato possibile  imprimere all’investigazione alcuna specifica direzione soggettiva – deve rivolgersi  al giudice per le indagini preliminari al fine di ottenere l’autorizzazione a proseguire le indagini. Se accoglie la richiesta, il giudice «pronuncia decreto motivato e  restituisce gli atti al pubblico ministero»; se invece ritiene, sulla base dei criteri in  precedenza enunciati, che il reato «sia da attribuire a persona già individuata», ordina che il nome di tale persona sia iscritto nel registro delle notizie di reato.   Lo scopo di questa necessaria presa di contatto tra l’organo inquirente e l’organo giudicante è consentire al giudice di verificare se realmente l’inchiesta debba procedere nei confronti di ignoti, o se, invece, le indagini possano già venire  indirizzate verso uno o più soggetti determinati. Ciò che si vuole evitare è che il  pubblico ministero tralasci – colposamente o dolosamente – di effettuare la dovuta iscrizione nominativa nel registro ex art. 335, procrastinando l’insorgere delle  garanzie difensive riconosciute all’indagato 26, eludendo la disciplina dei termini                               21 D. Vicoli, La “ragionevole durata”, 196.   22 K. La Regina, Il procedimento, 64.  23 In argomento, incisivamente, K. La Regina, Il procedimento, 67 s.  24 Sull’applicabilità della disciplina della confisca obbligatoria anche nei procedimenti per   reati di autore ignoto cfr. Cass., Sez. I, 25.11.1999, ignoti, CED, 2000/215123.  25 Così K. La Regina, Il procedimento, 2; A. Marandola, I registri, 257; L. Padula, L’archi viazione, 195, 201 s.; C. Valentini Reuter, Limiti, 511.  26 Sul punto K. La Regina, Il procedimento, 37 s., 80 s.; A. Marandola, Le iniziative, 1301;   N. Russo, I registri, 83 s.; D. Vicoli, La “ragionevole durata”, 140 s.     Le indagini per reati commessi da persone ignote 539   investigativi dettata per le indagini ad personam 27 e sottraendosi ai controlli sul  mancato esercizio dell’azione penale ricollegati alla scadenza del termine (archiviazione e/o avocazione delle indagini) 28.   Così individuata la ratio della norma, un primo indispensabile chiarimento attiene agli effetti dell’ordine (vincolante) di iscrizione. Dal momento della registrazione nominativa “coatta” decorre un ordinario termine ex art. 405 comma 2 29,  o il dies a quo della fase investigativa – specie nell’ipotesi in cui il pubblico ministero abbia già svolto indagini nei confronti della persona il cui nome deve essere  iscritto nel registro – deve farsi retroagire al momento dell’intervenuta soggettivizzazione dell’inchiesta? La risposta dipende in larga misura dalla funzione che  si attribuisce al controllo giurisdizionale sui contenuti dell’attività inquirente in  incertam personam. Se l’accento viene posto sulle esigenze di garanzia individuale sottese alla previsione dei termini investigativi, all’ordine di iscrizione non  possono che essere attribuiti effetti di retrodatazione dell’inchiesta 30: a rendere  doverosa tale conclusione sono le medesime premesse sistematiche – largamente  condivise in dottrina e giurisprudenza – che inducono a ritenere operanti le garanzie difensive nei confronti del soggetto “sostanzialmente” indagato anche a prescindere da una formale iscrizione nominativa 31. Se ne deduce l’inutilizzabilità ex  art. 407 comma 3 delle investigazioni che risultino tardive rispetto al nuovo dies a  quo, nonché l’invalidità degli atti di indagine compiuti in violazione dei diritti  partecipativi che avrebbero dovuto essere riconosciuti all’indagato 32. Il discorso                               27 Cfr. G. Conti, La chiusura, 55; K. La Regina, Il procedimento, 55. In giurisprudenza,  Cass., Sez. II, 13.2.1997, Marino, in Arch. nuova proc. pen., 1998, 672 (funzionale il controllo  ex art. 415 a che «non venga indebitamente utilizzato lo strumento delle indagini a carico di  ignoti per procrastinare artificiosamente il momento della iscrizione del soggetto, cui in realtà  il reato sarebbe già attribuibile, nel registro di cui all’art. 335 c.p.p.»).   28 Si tratterebbe dunque di «assicurare il rispetto dell’obbligatorietà dell’azione penale nei  casi in cui il pubblico ministero non abbia adempiuto al dovere di procedere all’iscrizione del  nome della persona indiziata nel registro previsto dall’art. 335, così impedendo la decorrenza  del termine stabilito dall’art. 405»: così la Rel. prog. prel. c.p.p., 101.   29 V. per tutti G. Tamburino, La chiusura, 126 (secondo cui «la sanzione a carico del pubblico ministero che abbia agito furbescamente, fingendo di ignorare che l’ignoto è identificabile, non sarà [...] processuale, ma semmai disciplinare»); in giurisprudenza, Cass., Sez. VI,  11.3.2003, Fumarola, CED, 2003/226296; Cass., Sez. I, 11.3.1999, Testa, CED, 1999/213827.   30 Così K. La Regina, Il procedimento, 78 s., 198; D. Vicoli, La “ragionevole durata”, 138  s., 197.   31 Il nesso logico è sottolineato da D. Vicoli, La “ragionevole durata”, 139. Sulla funzione  meramente ricognitiva da attribuire all’iscrizione onomastica, e sull’operatività delle garanzie  difensive anche in sua assenza cfr. C. cost., 22.7.2005, n. 307 (ord.), nonché, in dottrina, R.  Aprati, La notizia, 110 s.; K. La Regina, Il procedimento, 37; A. Zappulla, La formazione, 178.  Nella giurisprudenza di legittimità, analoghe istanze antiformalistiche affiorano nell’esegesi  dell’art. 63 comma 2: v. per tutte Cass., Sez. Un., 25.2.2010, Mills, CED, 2010/246584.   32 Sul punto, diffusamente, K. La Regina, Il procedimento, 37 s., 80 s.: sarebbe invece da  escludere che l’omissione dell’iscrizione nominativa o il suo ritardo determinino ex se – ossia a     540 Francesco Caprioli   cambia se si concepisce il controllo giurisdizionale ex art. 415 esclusivamente in  funzione di tutela del principio di obbligatorietà dell’azione penale. Pur concentrando la propria attenzione sull’ordine di iscrizione nominativa conseguente  al diniego della richiesta di archiviazione per essere ignoto l’autore del reato (e  non su quello conseguente al diniego della richiesta di proseguire le indagini), le  Sezioni unite della Corte di cassazione hanno privilegiato questa seconda impostazione nell’escludere, in linea generale, poteri di retrodatazione della notitia  criminis da parte del giudice per le indagini preliminari: lo strumento coattivo affidato al giudice ex art. 415 comma 2 non si giustificherebbe «in funzione di controllo circa la tempestività e completezza delle “iscrizioni”», ma nella sola prospettiva di «impedire l’elusione dell’obbligo di esercitare l’azione penale»; sarebbe dunque arbitrario desumerne «l’esistenza di un più generale potere di controllo  giurisdizionale circa i tempi ed i modi attraverso i quali il pubblico ministero procede alle iscrizioni nel registro di cui all’art. 335 c.p.p.» 33.   In chiave di salvaguardia del principio di obbligatorietà, va detto, in ogni caso,  che il meccanismo predisposto dall’art. 415 presenta non trascurabili deficit  funzionali: specialmente se si ritiene che nell’ambito della peculiare procedura  autorizzativa di cui trattasi – solo in parte assimilabile a quella di archiviazione –  l’organo giurisdizionale non possa ordinare il compimento di specifiche attività  investigative, ma solo autorizzare la prosecuzione dell’indagine o imporre l’iscrizione del nome di una persona che risulti già individuata. Accolte simili premesse, rimarrebbe infatti impunita la violazione dell’obbligo di esercitare l’azione penale che si determina quando il pubblico ministero ometta tout court di svolgere  le indagini necessarie per l’individuazione di un possibile colpevole 34.                               prescindere dalla specifica violazione di diritti partecipativi dell’indagato – l’inutilizzabilità  degli atti investigativi compiuti.    33 Cass., Sez. Un., 24.9.2009, Lattanzi, cit., 510. V. inoltre Cass., Sez. VI, 4.12.2009, CED,  2010/245850 («è manifestamente infondata la questione di legittimità costituzionale, in riferimento agli artt. 3, 24, 11 Cost., degli artt. 335 e 407, commi secondo e terzo, c.p.p., nella parte  in cui non prevedono l’inutilizzabilità degli atti compiuti oltre la scadenza del termine delle  indagini preliminari computato non dal giorno di iscrizione del nominativo dell’indagato nell’apposito registro, bensì dal giorno in cui – emergendo a suo carico indizi di reità –, tale iscrizione avrebbe dovuto avere luogo»). Sul punto, criticamente, K. La Regina, Il procedimento,  196, e D. Vicoli, La “ragionevole durata”, 162 s., 197. Condivide le premesse accolte dalle  Sezioni Unite, ma perviene a conclusioni opposte Cass., Sez. I, 27.3.1998, Dell’Anna, CED,  1998/210545 («il meccanismo di controllo di cui all’art. 415 c.p.p. appare preordinato solo ad  assicurare il principio costituzionale dell’obbligatorietà dell’azione penale […] e non a garantire il potenziale indagato da tentativi di aggiramento delle norme che prevedono i termini massimi entro i quali deve svolgersi l’attività investigativa»; ma «qualora le indagini superino il  termine massimo stabilito dalla legge, sono inutilizzabili [gli atti] compiuti oltre quel termine,  decorrente dal momento, che è compito del giudice individuare, in cui poteva e doveva avvenire l’iscrizione prescritta dall’art. 405 comma 2 c.p.p.»). Su analoghe posizioni Cass., Sez. V,  21.9.2006, Boscarato, CED, 2007/236029.   34 Sul punto F. Caprioli, Nuovi epiloghi, 259 s., e D. Vicoli, La “ragionevole durata”, 194, 197.     Le indagini per reati commessi da persone ignote 541   3. Il controllo giurisdizionale sui tempi dell’indagine.   Prima che l’art. 16 legge 16.12.1999, n. 479 intervenisse in senso modificativo  sui contenuti dell’art. 415 – inserendo, in particolare, il riferimento alla necessaria  osservanza delle altre disposizioni del titolo ottavo del libro quinto del codice –,  l’opinione prevalente in dottrina e giurisprudenza era che le indagini per reati di  autore ignoto non fossero assoggettate a termini massimi di durata. Le ragioni  di una simile opzione normativa erano del resto facilmente comprensibili: nell’ambito delle indagini di cui trattasi non si avvertiva né poteva avvertirsi l’esigenza di «contenere in una misura prefissata il pregiudizio che la condizione di  indagato comporta per la persona» 35; il legislatore aveva inoltre inteso tenere conto di «quelle situazioni, frequenti nella storia giudiziaria italiana, in cui l’estrema  complessità e delicatezza delle indagini per fatti particolarmente gravi (stragi, attentati, sequestri di persona) renderebbe anacronistico ingabbiare le investigazioni  contro ignoti nella rigida regolamentazione dei termini massimi e delle proroghe  delle indagini preliminari» 36.   Era dunque sufficientemente chiaro che il termine di sei mesi di cui all’art.  415 comma 1 non aveva nulla a che vedere con i termini stabiliti negli artt.  405-407 per la durata delle indagini “ordinarie”, essendo finalizzato – si faceva  osservare – non già a costringere la fase investigativa entro limiti temporali predeterminati, ma a fissare in anticipo la data della necessaria verifica giurisdizionale  sui confini soggettivi dell’indagine 37. In accordo con tali premesse, era da escludere che il giudice per le indagini preliminari potesse negare l’autorizzazione di  cui all’art. 415 comma 1 per motivi diversi dalla già avvenuta identificazione di  un possibile autore del reato 38: ad esempio, per l’assenza di una “giusta causa” di  prosecuzione della fase investigativa (come previsto dall’art. 406 in materia di  proroga) 39, o laddove non fossero «all’orizzonte risultati proficui raggiungibili                               35 O. Dominioni, Chiusura, 55.  36 G. Neppi Modona, Indagini, 329.  37 F. Caprioli, L’archiviazione, 562 s.  38 Così invece, ad esempio, O. Dominioni, Chiusura, 57; G. Tamburino, La chiusura, 125;   C. Valentini Reuter, Limiti, 514; dopo la riforma del 1999, cfr. L. Padula, L’archiviazione, 226  s. In giurisprudenza Cass., Sez. V, 5.4.1994, ignoti, in Cass. pen., 1996, 532. Per l’opinione  preferibile v. invece A. Bernardi, Art. 415, 562; F. Caprioli, L’archiviazione, 562 s.; M. Ceresa-Gastaldo, Sulle modalità, 2376; G. Conti, La chiusura, 55; G. Dean, Sul diniego, 508; G.  Dean, R. Fonti, Archiviazione, 53; G. Neppi Modona, Indagini, 328; G. Turone, Il pubblico  ministero, 235. In giurisprudenza v. per tutte Cass., Sez. VI, 5.8.1997, Costantini, in Cass.  pen., 1998, 2369, e Cass., Sez. VI, 28.09.1995, ignoti, in Giur. it., 1996, II, 505.   39 Così G. Tamburino, La chiusura, 125 (che riteneva tout court applicabile al procedimento contro ignoti la disciplina dei termini investigativi). Richiesta di autorizzazione a proseguire  le indagini ex art. 415 e richiesta di proroga ex art. 406 rispondevano alla medesima ispirazione  anche secondo Cass., Sez. I, 1.10.1996, Palumbo, in Cass. pen., 1997, 2773. In prospettiva     542 Francesco Caprioli   con nuove indagini» (sulla falsariga di quanto desumibile dall’art. 414 per la riapertura del procedimento archiviato) 40, o, ancora, «a fini di chiarificazione procedurale, per la inammissibilità dell’incessante pendenza di una indagine preliminare» 41. Ammettere una simile possibilità – cioè riconoscere che il giudice avesse  non soltanto la facoltà di imporre una determinata direzione soggettiva alle indagini, ma potesse anche impedirne tout court l’ulteriore svolgimento mediante  l’emanazione di un anomalo provvedimento archiviativo ex officio 42 – significava  attribuire all’intervento dell’organo giurisdizionale ex art. 415 una funzione di  controllo sui tempi dell’indagine che era del tutto estranea alla ratio della norma,  e che avrebbe reso quest’ultima difficilmente conciliabile con l’art. 112 Cost. 43.   Su queste premesse concettuali, era anche da escludere che il giudice per le indagini preliminari – in nome dell’esigenza di contenere l’investigazione contro  ignoti entro limiti temporali predeterminati – potesse autorizzare la prosecuzione  delle indagini fissando un termine entro il quale, in assenza di altre determinazioni dell’organo inquirente, avrebbe dovuto essere presentata una nuova richiesta 44. Sulla corretta qualificazione dell’indagine come indagine “contro ignoti”  era tuttavia opportuno ritenere che dovessero venire effettuate verifiche periodiche da parte del giudice: diversamente ragionando, il pubblico ministero, ottenuta  una prima autorizzazione ex art. 415, avrebbe potuto condurre la residua attività  investigativa senza più sottostare a controlli giurisdizionali sul suo contenuto. Era                               diametralmente opposta Cass., Sez. II, 13.2.1997, Marino, cit. («da escludere ogni parallelismo  tra la natura e la finalità della proroga prevista dall’art. 406 [...] e quella della autorizzazione  alla prosecuzione delle indagini prevista dall’art. 415»).   40 O. Dominioni, Chiusura, 7. In prospettiva analoga A. Giarda, Ricordo, 1165.  41 C. Taormina, Diritto processuale, 573 s.  42 «Tale provvedimento è un’archiviazione, la cui peculiarità consiste nel fatto di essere   pronunciata senza che vi sia la relativa domanda»: così, esplicitamente, O. Dominioni, Chiusura, 57.   43 Cfr. per tutti G. Turone, Il pubblico ministero, 235 s., e, in giurisprudenza, Cass., Sez.  VI, 5.8.1997, Costantini, cit. («in presenza di una richiesta di autorizzazione delle indagini, [il  provvedimento del giudice per le indagini preliminari, fuori dell’ipotesi di già avvenuta individuazione di una persona cui attribuire il reato] non può essere certo di segno negativo, perché  altrimenti verrebbe vulnerato l’obbligo di esercitare l’azione penale»).   44 Tale opinione – diffusa nella giurisprudenza di merito – era stata ripetutamente censurata  dalla Corte di cassazione, il cui unico dubbio era se il provvedimento autorizzativo accompagnato dalla fissazione del termine dovesse ritenersi abnorme o meramente illegittimo (e quindi  non impugnabile). Nei due sensi, ex plurimis, Cass., Sez. VI, 28.9.1995, ignoti, in Cass. pen.,  1997, 1431, e Cass., Sez. I, 24.6.1992, ignoti, CED, 1992/191715: sul punto, anche per ulteriori riferimenti, cfr. K. La Regina, Il procedimento, 203 s.; C. Papagno, Sull’applicabilità, 1243  s.; L. Padula, Orientamenti, 761. Successivamente alla modifica dell’art. 415 intervenuta nel  1999, l’apposizione di un termine semestrale in funzione di contenimento dei tempi investigativi è stata invece ritenuta legittima da Cass., Sez. IV, 12.10.2004, ignoti, CED, 2004/230071  (ma sul presupposto, difficilmente condivisibile dopo la novella del 1999, che alle indagini in  incertam personam non siano direttamente applicabili gli artt. 405-407).     Le indagini per reati commessi da persone ignote 543   dunque opinione diffusa che il pubblico ministero dovesse interpellare ogni sei  mesi il giudice 45: sia pure, è bene ribadirlo, per un numero illimitato di volte, e  soltanto al fine di consentire all’organo giurisdizionale di verificare se l’indagine  non avesse già assunto una specifica direzione soggettiva (in altre parole, non per  ottenere l’autorizzazione a proseguire l’indagine, ma per ottenere l’autorizzazione  a proseguire l’indagine in incertam personam) 46.   Il richiamo alle «altre disposizioni di cui al presente titolo» attualmente contenuto nel comma 3 dell’art. 415 (introdotto dall’art. 16 legge n. 479/1999) ha sensibilmente mutato il quadro normativo. In conformità alle dichiarate intenzioni  del legislatore del 1999 47, anche le indagini per reati di autore ignoto devono  oggi ritenersi assoggettate ai limiti cronologici previsti dagli artt. 405-407: dopo  qualche iniziale incertezza 48, l’assunto può dirsi oggi pacifico tanto in dottrina 49  quanto in giurisprudenza 50.   Sull’opportunità della scelta effettuata dal legislatore – che impone, come è  ovvio, di iscrivere tempestivamente a “modello 44” le notizie di reato non nominative 51 – sembra lecito avanzare notevoli riserve: in assenza di un soggetto da                               45 In questo senso, tra gli altri, F. Caprioli, L’archiviazione, 565, e G. Conti, La chiusura,   55. «Di gran lunga prevalente», in giurisprudenza, l’orientamento opposto: così Cass., Sez. V,  22.4.2005, ignoti, CED, 2005/232279.   46 Nonostante la contraria opinione di una parte della dottrina, che escludeva su queste basi  l’obbligo di reiterare a cadenze semestrali la richiesta ex art. 415 comma 1 (A. Bernardi, Art.  415, 563; M. Bilancetti, Le funzioni, 306; G. Neppi Modona, Indagini, 328 s.), era irrilevante,  dunque, che l’indagine a carico di soggetti ignoti non conoscesse limiti di tempo.    47 Sul punto F. Caprioli, Nuovi epiloghi, 245 s., e Cass., Sez. Un., 28.3.2006, ignoti, in  Cass. pen., 2006, 2356.    48 Cfr. Cass., Sez. IV, 4.5.2005, ignoti, CED, 2005/231742. V. inoltre Cass., Sez. IV,  12.10.2004, ignoti, cit., che tuttavia, come già ricordato, ha ritenuto comunque legittima l’apposizione di un termine semestrale in sede di autorizzazione alla prosecuzione delle indagini.   49 Cfr. V. Bonini, sub art. 16, 350; F. Caprioli, Nuovi epiloghi, 250 s.; C. Conti, Archiviazione, 817; K. La Regina, Il procedimento, 56, 202; F. Verdoliva, La richiesta, 55 s.; D. Vicoli,  La “ragionevole durata”, 189 s.   50 Cfr. Cass., Sez. Un., 28.3.2006, ignoti, cit.; Cass., Sez. VI, 10.6.2005, ignoti, CED,  2005/232325 (la cui motivazione smentisce la massima); Cass., Sez. V, 22.4.2005, ignoti, cit.;  Cass., Sez. VI, 12.12.2002, ignoti, CED, 2002/223588.   51 Sul punto, anche per l’indicazione controtendenziale proveniente in subiecta materia dal  disposto dell’art. 107-bis disp. att., cfr. V. Bonini, sub art. 16, 350; K. La Regina, Il procedimento, 29; A. Marandola, I registri, 253 s.; F. Verdoliva, La richiesta, 59 s. Prima della riforma, cfr. inoltre Cass., Sez. VI, 24.10.1997, Todini e altri, CED, 1997/209492, per cui «la tardiva iscrizione della notitia criminis nel registro “mod. 44” da parte del pubblico ministero, con  la conseguente sottrazione delle indagini al disposto dell’art. 415 cod. proc. pen., non determina la nullità degli atti compiuti, ma può, all’occorrenza, avere rilievo solo sul piano disciplinare, ferma restando l’inutilizzabilità degli atti compiuti dopo la scadenza del termine, che però  decorre non dal giorno in cui l’iscrizione sarebbe dovuta avvenire, ma da quello in cui è effettivamente avvenuta».     544 Francesco Caprioli   tutelare contro l’indebito protrarsi dell’indagine, l’impressione è che il sacrificio  imposto alle esigenze di accertamento e repressione dei reati non trovi adeguata  giustificazione in un’ottica di bilanciamento dei valori costituzionali coinvolti 52.  Neppure è sufficiente osservare che il nuovo assetto normativo 53 obbliga finalmente il pubblico ministero a rendere conto delle sue scelte investigative in contesti rituali (le procedure di avocazione e di archiviazione conseguenti allo spirare  del termine) nei quali può essere sanzionata anche la sua colpevole inefficienza  nell’individuazione di un potenziale indagato 54. Per conseguire un simile obiettivo – e per salvaguardare la non trascurabile esigenza di imprimere tempestività  alle indagini in incertam personam, avvicinando nel tempo la fase investigativa a  quella dibattimentale 55 – sarebbe stato sufficiente «introdurre cadenze semestrali  periodiche per il controllo del giudice ed irrobustire i poteri di quest’ultimo, affiancando all’ordine di iscrizione la facoltà di indicare al pubblico ministero gli  accertamenti da compiere» 56.   Il richiamo effettuato dall’art. 415 comma 3 all’ordinaria disciplina dei termini  investigativi genera inoltre delicati problemi di coordinamento della suddetta  disciplina con il termine semestrale entro cui deve essere formulata la richiesta  di autorizzazione a proseguire le indagini. Un primo indirizzo esegetico è nel senso della parallela operatività dei due regimi cronologici e dei relativi meccanismi di controllo. Decorsi sei mesi dalla registrazione della notizia di reato, il pubblico ministero dovrebbe rivolgersi all’organo giurisdizionale sia per ottenere  l’autorizzazione a proseguire l’investigazione in forma di indagine contro ignoti,  sia per conseguire un’ordinaria proroga dei termini investigativi ex art. 406: ma le                               52 Cfr. F. Caprioli, Nuovi epiloghi, 260 s., e D. Vicoli, La “ragionevole durata”, 194 s.  Contra K. La Regina, Il procedimento, 60 s., 225, secondo cui la scelta di sottoporre i procedimenti privi di riferimenti onomastici agli ordinari termini investigativi sarebbe da condividere alla luce delle distorsioni ravvisabili nella prassi applicativa, consistenti in omissioni o ritardi nell’iscrizione soggettiva: le scansioni cronologiche – oltreché funzionali a porre rimedio  all’eventuale inerzia del pubblico ministero nell’attività d’indagine – rappresenterebbero «uno  sbarramento che tutela il soggetto contro investigazioni occulte a suo carico per il tramite dell’inutilizzabilità».    53 A differenza di quello precedente: v. supra, 2.  54 Cfr. A. Tucci, In tema di riapertura, 597 s.  55 Nell’esprimere apprezzamento per la soluzione normativa adottata dal legislatore del   1999, è a questa duplice esigenza che hanno fatto riferimento le Sezioni Unite della Corte di  cassazione: l’assoggettamento a limiti cronologici delle indagini per reati di autore ignoto risulterebbe «evidentemente funzionale» non solo «all’efficace contrasto di un’eventuale inerzia  del pubblico ministero, al fine dell’effettivo rispetto del canone dell’obbligatorietà dell’azione  penale», ma anche alla tutela dell’esigenza «di assicurare anche nel procedimento di cui all’art.  415 c.p.p. una corretta celerità dell’attività inquirente», in ossequio alla «finalità […] di evitare  che l’istruzione dibattimentale […] venga a svolgersi, con possibile compromissione della sua  efficacia, a una eccessiva distanza temporale dai fatti oggetto d’indagine» (Cass., Sez. Un.,  28.3.2006, ignoti, cit.; per analoghe considerazioni Cass., Sez. V, 22.4.2005, ignoti, cit.).    56 Così, incisivamente, D. Vicoli, La “ragionevole durata”, 195.     Le indagini per reati commessi da persone ignote 545   due richieste potrebbero non coincidere allorché si procedesse per uno dei delitti  indicati nell’art. 407 comma 2 lett. a (per i quali il termine investigativo iniziale,  come è noto, è di un anno 57), o quando fosse stata concessa una proroga ex art.  406 comma 2-bis per un termine inferiore ai sei mesi (in questo caso, la seconda  richiesta di proroga finirebbe per precedere la seconda richiesta di autorizzazione  a proseguire le indagini in incertam personam) 58. Secondo un altro orientamento,  il termine di sei mesi stabilito dall’art. 415 comma 1 andrebbe invece considerato  «autonomo e, quindi, sganciato da quelli fissati per il caso in cui si proceda a carico di persona nota», con la conseguenza che le due scansioni cronologiche opererebbero l’una di seguito all’altra: «il pubblico ministero, per ottenere l’autorizzazione a proseguire le indagini, [sarebbe] tenuto ad attivarsi, indipendentemente  dal nomen juris del reato, secondo i ritmi dell’art. 415 comma 1», e «solo una volta intervenuto l’assenso del giudice, inizier[ebbe] a decorrere il termine dell’art.  405 comma 2, con le relative implicazioni» 59. Pur consapevole, infine, della diversa proiezione funzionale dei due regimi temporali – essendo il termine di sei  mesi ex art. 415 destinato a innescare un controllo giurisdizionale il cui scopo è  «impedire che il procedimento “resti” indebitamente contro ignoti», mentre i termini di cui agli artt. 405-407 puntano a «consentire al giudice un controllo della  eventuale inerzia del pubblico ministero nella trattazione del procedimento che si  chiede “restare” contro ignoti» 60 –, la giurisprudenza tende invece a ricostruire il  sistema nel senso di una sostanziale sovrapposizione delle due richieste. Spirato  il primo termine semestrale, il giudice, nell’autorizzare ex art. 415 la prosecuzione  dell’indagine, potrebbe fissare (in applicazione dell’art. 406 comma 2-bis) un ulteriore termine non superiore ai sei mesi per la conclusione dell’indagine o per  una successiva richiesta di autorizzazione 61: e così via fino al decorso dei termini                               57 Nel senso che il termine investigativo iniziale sarebbe di un anno anche nei procedimenti   a carico di soggetti ignoti per uno dei reati indicati dall’art. 407 comma 2 lett. a, cfr. Cass.,  Sez. I, 9.5.2013, Fallica, CED, 2013/256999; Cass., Sez. V, 27.10.2006, Folino, CED,  2006/236297.   58 Così F. Caprioli, Nuovi epiloghi, 262, sul presupposto che le verifiche ex art. 415 debbano ripetersi a cadenza semestrale. Per un’analoga impostazione cfr. C. Conti, Archiviazione,  819. Sul punto v. altresì K. La Regina, Il procedimento, 57.   59 D. Vicoli, La “ragionevole durata”, 192. Analogamente G. Dean, R. Fonti, Archiviazione, 51 s., nonché M. Scaparone, Procedura, 84 (secondo cui la richiesta di prosecuzione delle  indagini ex art. 415 potrebbe essere rigettata anche per ragioni diverse dalla già avvenuta individuazione di un potenziale indagato).   60 Così, puntualmente, Cass., Sez. V, 22.4.2005, ignoti, cit.; negli stessi termini Cass., Sez.  Un., 28.3.2006, ignoti, cit. Tanto basta, si direbbe – nonostante il diverso avviso di G. Dean, R.  Fonti, Archiviazione, 52 –, a «giustificare la sopravvivenza» del termine semestrale «nel “nuovo” art. 415 c.p.p.» anche per chi ritiene che i due termini inizino a decorrere congiuntamente  all’atto dell’iscrizione della notizia di reato non nominativa.   61 È sulla legittimità di questa prassi – la «fissazione di un termine massimo di sei mesi per  la proroga delle indagini […] con il provvedimento autorizzativo di prosecuzione delle indagini     546 Francesco Caprioli   massimi, oltre i quali neppure l’indagine a carico di ignoti potrebbe validamente  protrarsi 62.   Nei procedimenti di cui all’art. 415 non potranno ovviamente venire applicate  le disposizioni dell’art. 406 che postulano l’avvenuta individuazione dell’indagato  (commi 3 e 5) 63: ma la circostanza, a giudizio delle Sezioni Unite, non vale ad accreditare l’opinione secondo cui l’intera disciplina dei termini investigativi sarebbe inapplicabile nell’ambito dei suddetti procedimenti 64. In dottrina ci si è chiesti,  piuttosto, quale motivazione potrebbe sorreggere il provvedimento di rigetto della richiesta di proroga, essendo «il bisogno delle ulteriori indagini […] implicito  nell’esigenza di stabilire la paternità del reato» 65.   S’intende, infine, che, nell’ambito delle indagini divenute ad personam dopo  essere state condotte per un certo periodo a carico di soggetti ignoti, i termini investigativi previsti per i due segmenti dell’inchiesta finiranno per sommarsi gli  uni agli altri. Il termine per l’indagine nominativa comincerà infatti a decorrere  dal momento dell’intervenuta soggettivizzazione dell’attività investigativa, e/o dal  formale trasferimento della notizia di reato a “modello 21” (sia esso spontaneamente effettuato 66 o imposto dal giudice ex art. 415 67).    4. L’archiviazione per essere ignoto l’autore del reato.   Quando ritiene di non avere reperito, nel corso dell’indagine, alcun elemento  di prova idoneo a condurre all’individuazione di un possibile colpevole – e di avere svolto tutte le indagini necessarie al fine di ottenere un simile risultato –, il                               contro ignoti» – che si è interrogata, offrendo al quesito risposta positiva, Cass., Sez. Un.,  28.3.2006, ignoti, cit. In prospettiva conforme, tra le altre, Cass., Sez. VI, 24.5.2011, Capolupo  e altro, CED, 2011/250501. In dottrina, per un punto di vista analogo, cfr. V. Bonini, sub art.  16, 351; K. La Regina, Il procedimento, 205; A. Marandola, I registri, 262 s.; P. Tonini, Manuale, 581. Nel senso della perdurante abnormità della suddetta prassi, cfr. tuttavia L. Padula.  L’archiviazione, 221 s.   62 Cass., Sez. VI, 12.12.2002, ignoti, cit. Gli atti investigativi compiuti a termine scaduto  andrebbero pertanto ritenuti inutilizzabili ex art. 407 comma 3 (cfr. D. Vicoli, La “ragionevole  durata”, 192, e G. Dean, R. Fonti, Archiviazione, 52 s.; K. La Regina, Il procedimento, 58):  ma sul punto v. infra, in chiusura del par. 5.   63 V. Bonini, sub art. 16, 350; K. La Regina, Il procedimento, 202 s.  64 Cass., Sez. Un., 28.3.2006, ignoti, cit. Per analoghe conclusioni Cass., Sez. V, 22.4.2005,   ignoti, cit.  65 D. Vicoli, La “ragionevole durata”, 192. Sul punto K. La Regina, Il procedimento, 203.  66 Cfr. V. Bonini, sub art. 16, 350, e N. Russo, I registri, 85. Paventano, al riguardo, mano vre elusive del pubblico ministero, K. La Regina, Il procedimento, 64 s., 226 s.; A. Marandola,  I registri, 255.   67 P. Tonini, Manuale, 581-582.     Le indagini per reati commessi da persone ignote 547   pubblico ministero chiede l’archiviazione della notitia criminis per essere ignoto  l’autore del reato 68. L’assenza della componente soggettiva impedisce la formulazione dell’imputazione e, dunque, l’esercizio dell’azione penale (art. 405 comma  1): ammessa nel vigore del precedente codice di procedura penale 69, una sentenza di proscioglimento per essere ignoto l’autore del reato risulterebbe oggi inconcepibile 70. Di qui la ritenuta improprietà del ricorso a tale formula allorché, a  dibattimento, si rivelino false e non più suscettibili di accertamento le generalità  di un imputato che, nel momento del rinvio a giudizio, risultava fisicamente individuato 71.   Formulata la richiesta di archiviazione, nulla quaestio se il giudice per le indagini preliminari ritiene che la mancata individuazione del potenziale colpevole  debba essere addebitata alla sola inefficienza dell’inquirente. Già in epoca antecedente alla legge n. 479/1999 (che ha risolto in radice il problema con l’introduzione del comma 3 dell’art. 415), era opinione della dottrina che la disciplina  concernente il procedimento di archiviazione per essere ignoto l’autore del reato  non potesse considerarsi autosufficiente, e che, pertanto, fosse implicito nell’art.  415 il richiamo a «una figura-tipo di archiviazione, cui fare riferimento quando  non vi [fosse] espressa o implicita deroga» 72. Era dunque pacifico – essendo intervenuta sul punto la stessa Corte costituzionale – che il giudice potesse ordinare  un normale supplemento investigativo a norma dell’art. 409 comma 4, fissando un termine al pubblico ministero per il compimento delle ulteriori indagini che                               68 Come già accennato (supra, 1), l’indagine indirizzata alla ricerca di un potenziale colpevole può parallelamente estendersi anche all’oggettiva fondatezza della notitia criminis, la cui  accertata insussistenza condurrebbe a un’ordinaria richiesta di archiviazione ex art. 408. Secondo la giurisprudenza di legittimità, nulla comunque impedirebbe al giudice per le indagini  preliminari, a fronte di una richiesta di archiviazione ex art. 415, di disporre l’archiviazione  «per il diverso titolo dell’infondatezza della notitia criminis» (Cass., Sez. V, 15.10.2003,  Dell’Utri, CED, 2003/228746; in dottrina, K. La Regina, Il procedimento, 183 s.; contra L.  Padula, L’archiviazione, 212 s.). Sarebbe inoltre da escludere che il giudice, risultando evidente l’insussistenza del fatto, possa ordinare al pubblico ministero lo svolgimento di indagini tese  alla (superflua) individuazione di un possibile indagato: così Cass., Sez. VI, 17.3.1998, Laganà,  CED, 1998/211949; Cass., Sez. VI, 3.6.1997, p.m. S. Maria Capua Vetere, CED, 1997/209120.    69 Cfr. l’art. 378 comma 3 c.p.p. abr. (sul punto K. La Regina, Il procedimento, 2 s.): sembrava tuttavia consentito ritenere che la sentenza con la quale il giudice istruttore dichiarava  non doversi procedere per essere ignoto l’autore del reato «avesse contenuto e valore di un decreto di archiviazione: vale a dire, fosse priva di effetti preclusivi e inoppugnabile» (F. Caprioli, L’archiviazione, 136).   70 Cfr. M. Chiavario, Diritto processuale penale, 492; G. Dean, R. Fonti, Archiviazione, 44;  K. La Regina, Il procedimento, 4.   71 V. supra, 1. Nel senso, comunque, che «la formula di proscioglimento per essere rimasti  ignoti gli autori del reato presuppone l’assoluta impossibilità di identificare fisicamente l’imputato e non la difficoltà o l’incertezza di pervenire all’esatta acquisizione delle generalità del  predetto», cfr. Cass., Sez. I, 21.4.1995, Osebond, CED, 1995/201206.   72 G. Giostra, L’archiviazione, 85.     548 Francesco Caprioli   si rendessero necessarie 73. La Corte costituzionale aveva precisato che «l’essersi  il legislatore astenuto dall’operare per l’ipotesi di archiviazione prevista dall’art.  415 un rinvio globale alle disposizioni degli artt. 408, 409 e 410 c.p.p. [...] non  comporta di per sé che l’art. 409 comma 4 non debba trovare applicazione in sede  di art. 415», in quanto «la finalità che accomuna tutte le varie ipotesi di archiviazione giustifica l’estensione, dall’ipotesi base (archiviazione per infondatezza della notizia di reato) all’ipotesi dell’art. 415 (archiviazione perché ignoto l’autore  del reato) di ciò che risulta compatibile con quest’ultima» 74. Dottrina e giurisprudenza ne deducevano, pressoché pacificamente, che nell’ambito della procedura  archiviativa disciplinata dall’art. 415 dovessero trovare applicazione anche le  norme concernenti l’opposizione della persona offesa 75. Il solo profilo autenticamente controverso era se il giudice per le indagini preliminari – in caso di opposizione dell’offeso ma anche di autonomo dissenso rispetto alla richiesta di archiviazione – potesse decidere de plano 76 o dovesse instaurare il rito camerale  nelle forme di cui all’art. 409 77: dubbio interpretativo che non ha trovato soluzione neppure in forza dell’esplicito richiamo agli artt. 408-410 introdotto nell’art.  415 con la riforma del 1999 78.   La decisione di rigetto della richiesta di archiviazione assume invece una forma del tutto particolare quando il giudice per le indagini preliminari, sulla base  delle risultanze del fascicolo trasmessogli 79, ritiene, contrariamente al pubblico                               73 Cfr. C. cost., 31.7.1990, n. 409; v. anche F. Caprioli, L’archiviazione, 558; G. Di Chiara,  Il contraddittorio, 406; O. Dominioni, Chiusura, 56; A. Giarda, Ricordo, 1166; G. Giostra,  L’archiviazione, 84 s.; K. La Regina, Il procedimento, 164, nota 4, 187 s.; F. Rigo, Questioni,  539; in giurisprudenza, per tutte, Cass., Sez. V, 15.1.1993, Arcuti, in Cass. pen., 1994, 1559, e  Cass., Sez. I, 19.10.1990, Marigliano, CED, 1990/185913.   74 C. cost., 31.7.1990, n. 409, cit.  75 Ex plurimis, A. Bernardi, Art. 415, 561; A. Ciavola, Il diritto, 901; A. Giarda, Ricordo,   1165; G. Giostra, L’archiviazione, 86 s.; F. Rigo, Questioni, 539. In giurisprudenza, Cass.,  Sez. I, 22.1.1997, Arbia, CED, 1997/206870; Cass., Sez. V, 12.3.1996, Aponte, in Cass. pen.,  1997, 89; contra, sia pure incidentalmente, Cass., Sez. VI, 7.6.1994, Ferretti, in Cass. pen.,  1995, 3360, e Cass., Sez. V, 15.1.1993, IMI/Arcuti, in Giust. pen., 1993, III, 424, nonché  Cass., Sez. V, 28.10.1996, Ferrara, in Cass. pen., 1999, 891. Dopo la riforma del 1999, v. per  tutte, in giurisprudenza, Cass., Sez. I, 10.4.2008, Scarpa, CED, 2008/239992; in dottrina, K. La  Regina, Il procedimento, 165 s.; L. Padula. L’archiviazione, 208 s.   76 G. Giostra, L’archiviazione, 87.  77 Cfr. G. Di Chiara, Il contraddittorio, 406, e L. Padula, Orientamenti, 759. In giurispru denza, nel senso che il ricorso al rito camerale sarebbe stato indispensabile anche nell’ipotesi  di autonomo dissenso del giudice, cfr. Cass., Sez. I, 27.10.2004, ignoti, CED, 2004/230011;  Cass., Sez. VI, 20.6.1997, ignoti, CED, 1997/208644; Cass., Sez. I, 3.5.1993, ignoti, CED,  1993/195649; Cass., Sez. I, 23.11.1990, Marigliano, CED, 1990/185913.    78 Per la necessità del rito camerale cfr. F. Caprioli, Nuovi epiloghi, 250; C. Conti, Archiviazione, 821; K. La Regina, Il procedimento, 177 s.; L. Padula. L’archiviazione, 213 s.; P.  Tonini, Manuale, 598-599. Per l’opinione contraria v. G. Dean, R. Fonti, Archiviazione, 52.    79 Cfr. G. Giostra, L’archiviazione, 85; V. Grevi, Funzioni, 33; L. Padula, L’archiviazione,  207 s.     Le indagini per reati commessi da persone ignote 549   ministero, che sia possibile avviare un’indagine nei confronti di un soggetto  determinato. Verificandosi questa ipotesi (cioè se «ritiene che il reato sia da attribuire a persona già individuata» 80), il giudice può infatti ordinare all’organo inquirente di iscrivere nel registro delle notizie di reato il nome della persona da  sottoporre a procedimento 81. Come nel caso di rigetto della richiesta di prosecuzione delle indagini, ci si domanda anche qui se il termine semestrale ordinario di  cui all’art. 405 debba farsi decorrere dalla data della registrazione nominativa  “coatta” 82 o dalla data in cui tale registrazione avrebbe dovuto essere effettuata  dal pubblico ministero 83. Al riguardo, si è già fatto rilevare come le Sezioni Unite  della Corte di cassazione abbiano espressamente – e discutibilmente – preso posizione a favore della prima alternativa, negando che il potere di ordinare l’iscrizione nominativa riconosciuto al giudice per le indagini preliminari nell’ambito  della procedura di archiviazione ex art. 415 possa ritenersi espressione di «un più  generale potere di controllo giurisdizionale circa i tempi ed i modi attraverso i quali  il pubblico ministero procede alle iscrizioni nel registro di cui all’art. 335» 84.   Se il giudice per le indagini preliminari ritiene che non soltanto sia già stato individuato l’autore del reato, ma che siano stati anche reperiti elementi di prova sufficienti per il rinvio a giudizio, ci si chiede se all’ordine di iscrizione nominativa  possa essere direttamente affiancato l’ordine di formulare l’imputazione 85. Alla  soluzione negativa del quesito sembra inevitabile pervenire ove si condividano le  (non impeccabili) premesse accolte dalle Sezioni Unite della Corte di cassazione in  tema di effetto devolutivo della richiesta “ordinaria” di archiviazione, avendo la                               80 Nel senso precisato supra, 1.  81 Pur in difetto di una espressa previsione di legge, deve ritenersi implicito, nell’ordine di   iscrizione nominativa del giudice, l’invito al pubblico ministero affinché svolga indagini nei  confronti della persona già individuata: sul punto F. Caprioli, L’archiviazione, 559; A. Giarda,  Ricordo, 1163; K. La Regina, Il procedimento, 199; G. Turone, Il pubblico ministero, 235. Per  un peculiare ordine di svolgere indagini in incertam personam, emanato contestualmente a  un’archiviazione nominativa, cfr. Cass., Sez. III, 4.11.2011, Porrati, CED, 2011/251597, che  ha ritenuto illegittimo il provvedimento del giudice per le indagini preliminari solo nella parte  in cui fissava un termine per lo svolgimento delle indagini.   82 G. Giostra, L’archiviazione, 83.  83 Per tutti A. Bernardi, Art. 415, 563; M. Bilancetti, Le funzioni, 306; K. La Regina, Il pro cedimento, 198; A. Marandola, I registri, 277; L. Padula. L’archiviazione, 232 s.  84 Cass., Sez. Un., 24.9.2009, Lattanzi, cit. V. supra, 2.  85 Escludono tale possibilità, ad esempio, Cass., Sez. V, 19.6.2014, ignoti, CED, 2015/262140;   Cass., Sez. IV, 21.12.2010, ignoti, CED, 2010/249331; Cass., Sez. I, 13.10.2010, Ciarmiello,  CED, 2010/248839; Cass., Sez. IV, 18.4.2008, Villa, CED, 2008/240504; Cass., Sez. V,  25.10.2005, Roncato, CED, 2006/233058. Nello stesso senso, in dottrina, prima e dopo la riforma del 1999, V. Bonini, sub art. 16, 351; G. Di Chiara, Il contraddittorio, 406; A. Giarda,  Ricordo, 1164; K. La Regina, Il procedimento, 194 s.; A. Marandola, I registri, 272 s.; L. Padula, Orientamenti, 760; F. Verdoliva, La richiesta, 59; C. cost., 31.7.1990, n. 409, cit. Per la  soluzione opposta v. Cass., Sez. II, 8.5.2003, ignoti, in Giur. it., 2005, 605; Cass., Sez. IV,  14.5.1996, ignoti, CED, 1996/205224. In dottrina, ante 1999, C. Morselli, Archiviazione, 399.     550 Francesco Caprioli   Corte di legittimità affermato che «l’imputazione coatta ordinata dal giudice per le  indagini preliminari nei confronti di soggetti non ancora iscritti nell’apposito registro […] comporterebbe il totale scavalcamento dei poteri di iniziativa del pubblico  ministero» 86. Va in ogni caso fatto osservare che, ammessa la formulazione coatta  dell’accusa, l’imputato non potrebbe interloquire preventivamente sulla scelta di  esercitare nei suoi confronti l’azione penale 87: salvo riconoscere – ma la giurisprudenza di legittimità sembra scarsamente propensa ad avallare simili percorsi esegetici – che l’imputazione coatta possa essere qui eccezionalmente preceduta dalla notifica dell’avviso di cui all’art. 415-bis 88, o che il giudice dell’archiviazione possa  adottare le sue decisioni solo dopo avere invitato il potenziale imputato a presenziare all’udienza camerale 89. Dunque, si afferma, «quando si procede contro ignoti, il  giudice, nel respingere la richiesta di archiviazione, può solo disporre l’iscrizione  nel registro degli indagati ex art. 415 comma 2 c.p.p.» 90: e secondo un orientamento  ulteriormente restrittivo della Corte di legittimità, l’ordine di iscrizione potrebbe  concernere solo «il medesimo reato per il quale il pubblico ministero, reputandone  ignoto l’autore, ha chiesto l’archiviazione» 91.                               86 Cass., Sez. Un., 31.5.2005, Minervini, in Riv. it. dir. proc. pen., 2005, 787. In senso con forme, ex plurimis, Cass., Sez. Un., 28.11.2013, L., CED, 2013/257786; Cass., Sez. VI,  12.1.2012, Milana, CED, 2012/251578; Cass., Sez. V, 18.11.2010, ignoti, CED, 2010/249294.  Per Cass., Sez. V, 20.9.2004, Lata, CED, 2004/230006, si tratterebbe di una «usurpazione del  potere di iniziativa penale che la legge riserva al pubblico ministero». V. inoltre Cass., Sez. IV,  15.1.2008, Cristofori, CED, 2008/238934 (secondo cui «il giudice per le indagini preliminari  investito della richiesta di archiviazione può legittimamente disporre l’iscrizione nel registro  previsto dall’art. 335 c.p.p. di soggetti in precedenza non indagati, ma è abnorme il contestuale  provvedimento di fissazione di una udienza camerale in prosecuzione adottato senza consentire  al pubblico ministero di esercitare i propri poteri d’iniziativa in relazione alle nuove posizioni») e, nella medesima prospettiva, Cass., Sez. VI, 5.4.2011, ignoti, CED, 2011/250496.   87 Sarebbe cioè aggirato il disposto dell’art. 415-bis: cfr. E. Aprile, La durata, 728 s.; K. La  Regina, Art. 415, 5165; C. Conti, Archiviazione, 820.   88 Per Cass., Sez. IV, 21.12.2010, Fangarezzi, CED, 2011/250123, sarebbe abnorme «il  provvedimento con il quale il giudice per le indagini preliminari, richiesto dell’archiviazione in  un procedimento in danno di “persona da identificare”, disponga all’esito dell’udienza camerale l’iscrizione nel registro delle notizie di reato del nominativo di una persona identificata, imponendo contestualmente al pubblico ministero la formulazione dell’imputazione a carico della  predetta, previa notifica dell’avviso ex art. 415-bis c.p.p.».   89 In prospettiva contraria v. Cass., Sez. V, 16.2.2001, Maglione, CED, 2001/219278 («è  abnorme l’ordinanza con la quale il giudice per le indagini preliminari […] disponga che sia  dato avviso della udienza fissata in camera di consiglio anche a soggetti mai iscritti nel registro  degli indagati. Nei confronti di tali persone, infatti, il giudice non ha facoltà di disporre eventualmente la imputazione coatta, potendo solo indicare al pubblico ministero temi nuovi di indagine relativi ad una notitia criminis che l’organo dell’accusa non abbia ritenuto tale o sulla  quale non abbia indagato»). Sul tema cfr. N. Russo, I registri, 86, e A. Zappulla, Il potere,  1417 s., nonché C. cost., 29.7.2005, n. 348 (ord.).   90 Così Cass., Sez. I, 13.10.2010, Ciarmiello, cit.  91 Così Cass., Sez. I, 28.6.2001, ignoti, CED, 2001/219559, e Cass., Sez. VI, 12.11.1999,     Le indagini per reati commessi da persone ignote 551   A seguito della registrazione coatta, il pubblico ministero non può ovviamente  reiterare la richiesta di archiviazione per essere ignoti gli autori del reato, ostandovi l’individuazione operata dal giudice: nulla invece impedisce all’organo dell’accusa di presentare una immediata richiesta di archiviazione ex artt. 408 e 411 92.   Va infine ricordato che l’art. 415 comma 4 e l’art. 107-bis disp. att. (anch’essi  introdotti con la legge n. 479/1999) hanno codificato una diffusa prassi volta a  “produrre in serie” i decreti di archiviazione ex art. 415 93. Apprezzabile l’intento di risparmiare tempo e risorse umane: ma la norma rivela impietosamente lo  scarso interesse che l’amministrazione della giustizia penale è in grado di riservare alle denunce concernenti soggetti ignoti 94.   5. La riapertura delle indagini.   Una questione che rimane controversa è se, ottenuta l’archiviazione ex art.  415, il pubblico ministero debba munirsi di un’autorizzazione giurisdizionale  per riprendere a investigare.   Nel vigore dell’originaria disciplina del procedimento per reati di autore ignoto,  l’opinione prevalente in dottrina e giurisprudenza era che per riavviare l’indagine  non fosse necessaria l’emanazione del decreto autorizzativo di cui all’art. 414  (tanto nell’ipotesi in cui il pubblico ministero intendesse continuare a indagare in  incertam personam, quanto nell’ipotesi, più frequentemente pervenuta all’attenzione della giurisprudenza di legittimità, in cui le nuove indagini fossero indirizzate nei confronti di un soggetto determinato) 95. Molteplici – a partire dal tenore let                            ignoti, CED, 1999/215118. V. anche Cass., Sez. I, 15.10.1998, Manarini, CED, 1998/211889.  Nello stesso senso, in dottrina, A. Marandola, I registri, 274. Contra Cass., Sez. III, 11.11.2014,  ignoti, CED, 2015/262388 («non è abnorme il provvedimento con cui il giudice per le indagini  preliminari, richiesto dal pubblico ministero dell’archiviazione della notizia di reato a carico di  ignoti, ordina l’espletamento di ulteriori indagini nei confronti di soggetti identificati e per una  ipotesi di reato diversa da quella già iscritta contro ignoti, previa iscrizione del nominativo  dell’indagato e del titolo di reato nel registro di cui all’art. 335 c.p.p., trattandosi di decisione  che rientra tra i poteri di controllo attribuiti al giudice sull’intera notitia criminis»).   92 Cfr. Cass., Sez. I, 13.10.2010, Ciarmiello, cit.; in dottrina, A. Bernardi, Art. 415, 563; F.  Caprioli, L’archiviazione, 559, nota 85; K. La Regina, Il procedimento, 198; S. Ramajoli,  Chiusura, 28.    93 In argomento P. Giordano, Indagini, XXXII; K. La Regina, Il procedimento, 25; A. Marandola, I registri, 263 s.; F. Verdoliva, La richiesta, 59 s.   94 F. Caprioli, Nuovi epiloghi, 246, nota 1. Esprimono dubbi sull’effettività del controllo  giurisdizionale anche V. Bonini, sub art. 16, 350; G. Dean, R. Fonti, Archiviazione, 53; F.  Verdoliva, La richiesta, 66 s.   95 In dottrina, per tutti, F. Caprioli, L’archiviazione, 566 s.; M. Ceresa-Gastaldo, Sulle modalità, 2373; R. Orlandi, Effetti preclusivi, 3292, nota 3; C. Pansini, Limiti applicativi, 1153 s.  In giurisprudenza, tra le molte, cfr. Cass., Sez. I, 12.5.1999, Commisso, CED, 1999/215135;     552 Francesco Caprioli   terale dell’art. 414 96 – gli argomenti addotti a sostegno di tale opinione: ma la  considerazione decisiva era che l’art. 414 non avrebbe potuto utilmente svolgere  alcuna delle sue funzioni, mancando un soggetto “archiviato” da tutelare contro  gratuite riattivazioni della macchina giudiziaria e non essendovi alcuna disciplina  dei limiti temporali della fase investigativa di cui si potesse temere l’aggiramento.  Si riteneva, pertanto, che subordinando la ripresa delle indagini alla procedura di  cui all’art. 414 si sarebbe introdotta una limitazione del tutto ingiustificata al dovere di indagare (e di agire penalmente) che incombe sul pubblico ministero 97.   L’orientamento della dottrina è radicalmente mutato dopo la riforma del  1999 98. A sostegno della tesi che ritiene necessario l’avallo giurisdizionale alla  riapertura del procedimento si adduce non tanto l’esplicito rinvio effettuato dall’art. 415 comma 3 alle «altre disposizioni di cui al presente titolo» (e quindi, anche all’art. 414) – tuttora bilanciato dal richiamo al «provvedimento di archiviazione emesso a norma degli articoli precedenti» –, quanto il necessario coordinamento con la disciplina di cui agli artt. 405-407. In un sistema normativo che  assoggetta il procedimento contro ignoti a rigorose scansioni temporali, sarebbe  infatti illogico prevedere, dopo l’archiviazione, una riapertura delle indagini non  autorizzata dall’organo chiamato a garantire il rispetto dei tempi investigativi 99.   Di contrario avviso la prevalente giurisprudenza 100 e le stesse Sezioni Unite                               Cass., Sez. V, 15.4.1999, Ambrosi, CED, 1999/213625; Cass., Sez. VI, 19.3.1998, Di Piazza,  in Cass. pen., 1999, 1145; Cass., Sez. I, 6.11.1997, Ligato, CED, 1998/209520; Cass., Sez. VI,  5.8.1997, Costantini, cit.; Cass., Sez. I, 14.3.1997, Giordano, in Cass. pen., 1997, 2771. Per  l’opinione contraria v. invece G. Giostra, L’archiviazione, 85, 93, nota 3; G. Tamburino, La  chiusura, 125; in giurisprudenza Cass., Sez. I, 1.10.1996, Palumbo, cit.   96 Il giudice per le indagini preliminari autorizza la riapertura delle indagini «dopo il provvedimento di archiviazione emesso a norma degli articoli precedenti».   97 Per un panorama completo della dottrina e giurisprudenza in argomento cfr. F. Caprioli,  Nuovi epiloghi, 263 s. Sul punto v. inoltre K. La Regina, Il procedimento, 208 s.   98 Ritengono ormai indispensabile il ricorso alla procedura autorizzativa di cui all’art. 414,  tra gli altri, F. Caprioli, Nuovi epiloghi, 265; T. Cavallaro, Termini di durata, 2363 s.; C. Conti,  Archiviazione, 822; P. Giordano, Indagini, XXXII; K. La Regina, Il procedimento, 211 s.; F.  Verdoliva, La richiesta, 57 s., 65 s.; A. Tucci, In tema di riapertura, 598; D. Vicoli, La “ragionevole durata”, 195. Contra G. Dean, R. Fonti, Archiviazione, 63; M. Scaparone, Procedura, 85.   99 Così, all’indomani della riforma, F. Caprioli, Nuovi epiloghi, 265. Inutilizzabili, dunque,  gli atti investigativi compiuti in difetto dell’autorizzazione di cui all’art. 414: cfr. K. La Regina, Il procedimento, 213.   100 Cfr. Cass., Sez. II, 13.10.2015, Sabato, CED, 2015/265128; Cass., Sez. I, 16.6.2005,  Giampà, CED, 2005/232098; Cass., Sez. V, 7.6.2005, De Stefano, CED, 2005/232291; Cass.,  Sez. IV, 4 maggio 2005, ignoti, cit.; Cass., Sez. V, 22.4.2005, ignoti, cit.; Cass., Sez. V,  26.5.2004, Madonna, CED, 2004/229976; Cass., Sez. I, 20.4.2004, Molinari, CED, 2004/229258;  Cass., Sez. I, 11.2.2003, Carelli, CED, 2003/224481; Cass., Sez. I, 3.3.2003, Bidognetti, in  Cass. pen., 2004, 1287; Cass., Sez. I, 25.3.2002, Perna, ivi, 2003, 2348. Contra Cass., Sez. V,  12.11.2003, Arena, CED, 2003/227776 (limitatamente all’ipotesi in cui, a seguito di un’ar   Le indagini per reati commessi da persone ignote 553   della Corte di cassazione: l’art. 414 – hanno affermato le Sezioni Unite – «impone  un provvedimento formale di riapertura da parte del giudice […] che in tanto si  giustifica in quanto, e solo in quanto, deve assolvere alla funzione di garanzia di  un soggetto già indagato»; non vi sarebbe dunque motivo per discostarsi dal tradizionale indirizzo interpretativo che nega l’applicabilità di tale norma quando  l’archiviazione sia stata pronunciata ai sensi dell’art. 415 101. Le conseguenze, tuttavia, sono paradossali: superati i termini investigativi massimi, il pubblico ministero non dovrebbe fare altro che chiedere e ottenere l’archiviazione della notizia  di reato per poter riprendere impunemente a investigare; e così tendenzialmente  all’infinito, con buona pace delle ragioni che avrebbero indotto il legislatore del  1999, ad avviso della stessa Corte di cassazione, ad estendere la disciplina dei  termini investigativi alle indagini a carico di ignoti 102.   Si è fatto osservare in precedenza come l’assoggettamento delle indagini in  incertam personam a rigide scansioni temporali sia un’opzione normativa che  stenta a conciliarsi con il principio di obbligatorietà dell’azione penale e con le  esigenze di accertamento e repressione dei reati: e non è azzardato ipotizzare  che l’orientamento permissivo della Corte di cassazione in tema di riapertura del  procedimento archiviato ex art. 415 trovi alimento anche nell’esigenza di non  accentuare il conflitto con le suddette esigenze 103. Ma sul piano della coerenza  sistematica, il rimedio è peggiore del male, essendo «arduo ritenere che i termini di durata delle indagini possano essere di stimolo per un pubblico ministero consapevole della facoltà di riattivare ad libitum il procedimento» dopo  l’archiviazione 104.   L’opera di sostanziale vanificazione della riforma del 1999 viene poi coerentemente completata dalla giurisprudenza – in nome del principio di obbligatorietà dell’azione penale – sul terreno delle invalidità conseguenti all’inosservanza del termine. Ritenendo inoperante l’art. 414, le Sezioni Unite, si afferma,  sarebbero anche «implicitamente pervenute alla conclusione dell’inapplicabilità  dell’art. 407 comma 3 c.p.p.», che dichiara inutilizzabili gli atti investigativi compiuti a termine scaduto: «la negligenza (sempre sanzionabile disciplinarmente) del  pubblico ministero che alla scadenza del termine non chieda né l’archiviazione né  la proroga del termine, non viola alcun diritto tale da portare alla inutilizzabilità»;                               chiviazione ex art. 415, si intenda procedere a carico di un soggetto noto); Cass., Sez. VI,  12.12.2002, ignoti, cit.   101 Cass., Sez. Un., 28.3.2006, ignoti, cit. In prospettiva conforme, in dottrina, A. Marandola, I registri, 270 s.   102 Segnatamente, dell’esigenza di imprimere tempestività all’inchiesta e di avvicinare nel  tempo la fase investigativa all’eventuale fase dibattimentale. Per questi e altri rilievi critici nei  confronti della sentenza delle Sezioni Unite cfr. T. Cavallaro, Termini di durata, 2363 s.; C.  Papagno, Sull’applicabilità, 1251; D. Vicoli, La “ragionevole durata”, 189 s.   103 Suggerisce questa chiave di lettura D. Vicoli, La “ragionevole durata”, 195.  104 Così ancora D. Vicoli, La “ragionevole durata”, 195.     554 Francesco Caprioli   del resto, «il compimento di atti di investigazione dopo la scadenza del termine  che, come nel caso di specie, consentono l’identificazione degli autori del reato,  realizza proprio lo scopo voluto dal legislatore, e cioè la tutela effettiva dell’obbligatorietà dell’azione penale» 105.                               105 Così Cass., Sez. II, 13.11.2008, Ronghi, CED, 2008/243031. V. anche Cass., Sez. VI,   25.3.2014, R., CED, 2015/262536, e Cass., Sez. I, 16.12.2004, Pellegrini, CED, 2004/230782.  In argomento, criticamente, K. La Regina, Il procedimento, 58, 225.     Le indagini per reati commessi da persone ignote 555   Bibliografia   Aprati R., La notizia di reato nella dinamica del procedimento penale, Napoli, 2010;  Aprile E., La durata delle indagini preliminari. L’archiviazione. L’avviso della conclusione delle indagini, in Aprile E., Silvestri P. (a cura di), Le indagini preliminari e l’archiviazione, Milano, 20112, 707; Bernardi A., Art. 415, in (a) Chiavario M., IV, 560; Bilancetti M., Le funzioni del giudice nella fase delle indagini preliminari, in Giust. pen., 1988,  III, 296; Bonini V., sub art. 16, Commento articolo per articolo l. 16 dicembre 1999, n.  479, in Leg. pen., 2000, 346; Caprioli F., Nuovi epiloghi della fase investigativa: procedimenti contro ignoti e avviso di conclusione delle indagini preliminari, in Peroni F. (a  cura di), Il processo penale dopo la riforma del giudice unico, Padova, 2000, 245; Id.,  L’archiviazione, Napoli, 1994; Carulli N., Dell’archiviazione e delle prove, Napoli, 1989;  Cavallaro T., Termini di durata e riapertura delle indagini nei procedimenti contro ignoti,  in Cass. pen., 2006, 2359; Ceresa-Gastaldo M., Sulle modalità di riapertura delle indagini  dopo l’archiviazione ex art. 415 c.p.p., in Cass. pen., 1998, 2376; (c) Chiavario M.; Ciavola A., Il diritto d’intervento della persona offesa nel procedimento di archiviazione, in  Cass. pen., 1999, 893; Conti C., Archiviazione, in Spangher G., III, 729; Conti G., La  chiusura delle indagini preliminari, in Canzio G., Ferranti D., Pascolini A. (a cura di),  Contributi allo studio del nuovo codice di procedura penale, Milano, 1989, 45; (b) Cordero F.; Dean G., Sul diniego di autorizzazione a proseguire le indagini nei confronti di  ignoti, in Giur. it., 1996, II, 505; Dean G., Fonti R., Archiviazione, in D. disc. pen., Agg.,  I, Torino, 2005, 36; De Roberto G., Libera ripresa delle indagini dopo archiviazione per  essere ignoti gli autori del reato, in Giur. it., 1998, 1008; Di Chiara G., Il contraddittorio  nei riti camerali, Milano, 1994; Dominioni O., Chiusura delle indagini preliminari e  udienza preliminare, in Amodio E., Dominioni O., Grevi V., Neppi Modona G., Vigna  P.L. (a cura di), Il nuovo processo penale. Dalle indagini preliminari al dibattimento, Milano, 1989, 55; Id., Artt. 66-68, in Amodio E., Dominioni O., I, 408; Galantini N., Riapertura delle indagini, in D. disc. pen., XII, Torino, 1997, 166; Giarda A., Ricordo del  giudice inquirente o esigenze di simmetria sistematica?, in Riv. it. dir. proc. pen., 1990,  1162; Giordano P., Indagini: dimezzato il pubblico ministero, in Guida dir., 2000, fasc. 1,  XXVIII; Giostra G., L’archiviazione. Lineamenti sistematici e questioni interpretative,  Torino, 19942; Grevi V., Funzioni di garanzia e funzioni di controllo nel corso delle indagini preliminari, in Amodio E., Dominioni O., Grevi V., Neppi Modona G., Vigna P.L. (a  cura di), Il nuovo processo penale. Dalle indagini preliminari al dibattimento, Milano,  1989, 15; Grosso D., Art. 66, in (b) Conso G., Grevi V., 203; Ichino G., Alcuni spunti di  riflessione sul tema delle indagini preliminari, in Riv. it. dir. proc. pen., 1993, 702; Kostoris R.E., Riapertura delle indagini, in Enc. dir., XL, Milano, 1989, 350; Id., Artt. 66-68, in  (a) Chiavario M., I, 337; La Regina K., Il procedimento a carico di ignoti, Padova, 2012;  Ead., Art. 415, in (b) Giarda A., Spangher G., 5157; Macchia A., La richiesta di archiviazione. Presupposti, eventuale procedimento in contraddittorio e provvedimenti giudiziali di rigetto, in Cass. pen., 1998, 2741; Marandola A., Le iniziative del pubblico ministero: tra strategie procedimentali e insindacabili discrezionalità, in Dir. pen. proc.,  2011, 1301; Ead., I registri del pubblico ministero tra notizia di reato ed effetti procedimentali, Padova, 2001; Marzaduri E., Azione. IV) Diritto processuale penale, in Enc. giur.  Treccani, V, Roma, 1996; Morselli C., Archiviazione, in D. disc. pen., XI, Torino, 1996,  375; Nannucci U., Analisi critica delle indagini preliminari, in Cass. pen., 1990, 1601;  Neppi Modona G., Indagini preliminari e udienza preliminare, in (a) Conso G., Grevi V.,     556 Francesco Caprioli   269; Orlandi R., Le singolari vicende dei procedimenti contro ignoti, in Dir. pen. proc.,  1999, 609; Id., Effetti preclusivi dell’archiviazione e procedimento cautelare, in Cass.  pen., 1998, 3291; Padula L., L’archiviazione. Modelli, questioni e scelte operative, Milano, 2005; Id., Orientamenti giurisprudenziali in ordine all’articolo 415 c.p.p., in Cass.  pen., 1995, 758; Pansini C., Limiti applicativi al procedimento contro ignoti dell’autorizzazione alla riapertura di indagini, in Cass. pen., 1999, 1146; Papagno C., Sull’applicabilità della disciplina ordinaria della proroga delle indagini preliminari nel procedimento  contro ignoti, in Dir. pen. proc., 2006, 1242; Ramajoli S., Chiusura delle indagini preliminari e udienza preliminare, Padova, 1992; Relazione al progetto preliminare del codice  di procedura penale, in G.U. n. 250 del 24.10.1988 – Serie generale – Supplemento ordinario n. 2; Rigo F., Questioni in tema di mancata autorizzazione alla prosecuzione delle  indagini nel procedimento contro ignoti, in Cass. pen., 1996, 533; Russo N., I registri del  pubblico ministero: l’inaccettabile ambiguità delle iscrizioni a carico di “persona da  identificare”, in Proc. pen. giust., 2011, fasc. 2, 82; Scaparone M.; Tamburino G., La  chiusura delle indagini preliminari, in Quaderni C.S.M., 1990, n. 32, 90; Taormina C., I;  Tonini P.; Tucci A., In tema di riapertura delle indagini contro ignoti, in Giur. it., 2006,  594; Turone G., Il pubblico ministero nel nuovo processo penale: criteri guida per la gestione delle indagini preliminari in funzione delle determinazioni inerenti all’esercizio  dell’azione penale, in Quaderni C.S.M., 1989, n. 28, 219; Valentini Reuter C., Limiti cronologici del procedimento contro ignoti, in Giur. it., 1994, II, 511; Verdoliva F., La richiesta di archiviazione per ignoti, in Dalia A.A., Ferraioli M., Le recenti modifiche al  codice di procedura penale. Commento alla legge 16 dicembre 1999, n. 479 (c.d. legge  Carotti), I, Milano, 2000, 51; Vicoli D., La “ragionevole durata” delle indagini, Torino,  2012; Virgilio A., Per indagini successive ad archiviazione per autore ignoto è necessaria  la riapertura?, in Giust. pen., 1998, III, 129; Zappulla A., La formazione della notizia di  reato. Condizioni, poteri ed effetti, Torino, 2012; Id., Il potere del g.i.p. di ordinare  l’iscrizione del nome nel registro delle notizie di reato prima dell’udienza prevista in seguito ad opposizione alla richiesta di archiviazione, in Cass. pen., 2006, 1417.     Capitolo XI Il segreto investigativo   di Daniela Chinnici   Sommario   1. Nozione di segreto. – 1.1. Definizione di segretezza. – 2. Segreto e sistema processuale. – 2.1. Segreto investigativo e sistema a orientamento accusatorio. – 2.2. Dalla necessità del “segreto istruttorio” nel  c.p.p. 1930 alla specificità del “segreto investigativo” degli «atti di indagine» nel c.p.p. 1988. – 2.3.  Ratio del segreto investigativo “a raggio limitato”. – 3. Segreto investigativo e sistema a orientamento  accusatorio. – 4. Il segreto sui documenti. – 5. Divieto di pubblicazione di atti e immagini. – 5.1. Premessa. – 5.2. Ambito del divieto di pubblicazione. – 5.3. Atti e contenuto. – 5.4. Ratio del divieto di  pubblicazione. – 6. Desegretazione e segretazione. – 7. Profili sanzionatori. – Bibliografia.   1. Nozione di segreto.   Prima di analizzare la disciplina del segreto investigativo è opportuno guardare  alla nozione cui il legislatore collega la qualifica di segretezza, pure nella consapevolezza che nel sistema positivo non è individuabile un univoco concetto di segreto,  attese le diverse situazioni che, sebbene declinate in termini di segretezza, si presentano diversamente tratteggiate per valori tutelati, disciplina, ambito di applicabilità e  sanzioni. A fronte di chi ha, pertanto, ritenuto inutile l’individuazione di una nozione unitaria del segreto 1 in vista di una definizione in termini di categoria giuridica,  c’è chi, piuttosto, ha sottolineato la necessità di rintracciare dei requisiti intrinseci  della qualifica de qua 2. Tale ultimo orientamento ha portato – quanto al concetto di  segretezza in ambito penalistico – alla enucleazione di una figura di relazione, ponendo il dato che riceve la qualifica di segreto al centro di una serie di relazioni, una  delle quali si esprime nell’impedire la sua conoscenza e la sua utilizzazione 3.   Specificamente al processo penale, la nozione di segreto è individuata nel  «complesso dei limiti normativi posti alla comunicabilità delle conoscenze relative al procedimento penale» 4, a presidio dell’interesse del processo – meglio,                               1 U. De Leone, Il segreto, 677; P. Pisa, Il segreto di Stato, 106.  2 A. Crespi, La tutela penale, 6; P. Nuvolone, Reati di stampa, 50.  3 Testualmente G. Paolozzi, N.G. Saracino, Segreto, 1.  4 G. Giostra, Segreto, 2.     558 Daniela Chinnici   del suo corretto svolgimento – e di interessi extraprocessuali 5, individuandosi,  quale guide-line delle diverse situazioni riconducibili alla categoria segreto processuale, «la costante di sacrificare determinati diritti o interessi in vista della tutela di altri valori ritenuti preminenti» 6.   1.1. Definizione di segretezza.  Rispetto alle modulazioni della nozione, è stata elaborata in tempi non più re centi, la distinzione tra segretezza interna e segretezza esterna 7, da alcuni ritenuta ancora valida 8, in riferimento alla diversità concettuale tra segreto di un atto  e divieto di pubblicazione dello stesso.   Con la segretezza interna ci si riferiva alla esclusione dei soggetti privati coinvolti nel procedimento penale dalla conoscenza di determinati atti, tramite un divieto di rivelazione imposto a chi conosceva dei medesimi protocolli in ragione  del proprio ufficio; con la seconda, quella esterna, si indicavano i «vincoli alla  comunicabilità della conoscenza delle notizie processuali» 9 a carico di chiunque,  notizie che, pur non segrete in sé, non dovevano essere pubblicate ossia non dovevano essere conosciute dalla collettività 10.   2. Segreto e sistema processuale.   2.1. Segreto investigativo e sistema a orientamento accusatorio.  Quanto al segreto investigativo, sub specie del segreto processuale, la figura di   relazione – ossia, come detto prima, il dato che riceve la qualifica di segreto –  viene individuata negli atti di indagine compiuti dal pubblico ministero e dalla polizia giudiziaria, i quali non possono essere oggetto di fruizione e utilizzazione ab  extra rispetto a chi li compie 11, sebbene non più nei termini ampi previsti dalla                               5 N. Triggiani, Segreto processuale, 1075.  6 A. Toschi, Segreto, 1098. Sulla sagoma del segreto investigativo v., da ultimo, R. Mastro totaro, Segreto investigativo, 3 ss.  7 Per primo v. G.D. Pisapia, Il segreto istruttorio, 129, il quale comunque sottolineava co me l’adozione della distinzione fosse stata avanzata soltanto a fini indicativi e orientativi; G.  Leone, Trattato, 94; L. Concas, La garanzia penale, 67; in senso critico, assai più di recente,  tra gli altri, v. G. Giostra, Processo penale, 129 s.; A. Toschi, Segreto, 1100.    8 N. Triggiani, Giustizia penale, 38.  9 G. Giostra, Processo penale, 57.  10 V. infra, 5.2.  11 Ricorda che l’obbligo al segreto integra un obbligo di tipo omissivo F.M. Molinari, Il se greto difensivo, 160.      Il segreto investigativo 559   disciplina del segreto istruttorio 12, di cui l’attuale è “discendente evoluto” 13, essendo il divieto medesimo condizionato quanto a tipologia di soggetti, contenuto  e tempi.   Preliminarmente, appare opportuno rilevare che è pacifico che l’istituto del segreto investigativo non entra in frizione né con la logica tendenzialmente accusatoria del sistema processuale del 1988, né col principio di pubblicità, che ne integra uno dei canoni 14. Rispetto al primo profilo, non è un caso che in tutti gli ordinamenti di common law, in cui, come noto, vige un modello accusatorio “forte”  rispetto al nostro (permeato, invece, secondo uno stile per così dire “proprio”, una  sorta di tertium genus) 15, tanto le attività della polizia tanto quelle del prosecutor  sono coperte dal segreto assoluto almeno fino alla full discovery 16. Anzi, proprio  la formazione della prova nella dialettica dibattimentale delle parti in condizione  di parità davanti al giudice imparziale giustifica la segretezza delle indagini preliminari, alla luce della fisiologica necessità di acquisire quanti più elementi possibili di accusa per la loro funzione servente rispetto alla sostenibilità dell’azione  penale, ma privi di valore probatorio. Relativamente alla pubblicità processuale,  in estrema sintesi, essa, come noto, consente controllo e trasparenza delle attività  giudiziali, in vista sia della tutela dell’interesse della collettività alla corretta amministrazione della giustizia (art. 101 comma 1 Cost.) sia della garanzia del diritto  di libera manifestazione del pensiero (art. 21 Cost.), ovvero del diritto, in capo al  singolo, di conoscere e di fare conoscere agli altri lo svolgimento in concreto del  processo 17.   Pubblicità, allora, quale presidio del diritto a controllare e a criticare.  Tuttavia, il necessario controllo dell’attuazione in concreto della giustizia e   della libera manifestazione di pensiero deve essere contemperato con altri interes                             12 Nel sistema abrogato il segreto istruttorio era una nozione ampia: infatti, come rilevava   G.D. Pisapia, Il segreto istruttorio, 128, accanto al «segreto istruttorio vero e proprio» vincolante «i magistrati […], i cancellieri, i segretari, i periti, gli interpreti e le altre persone» a vario  titolo coinvolte nel compimento di «atti di istruzione processuale», rientrava nella nozione de  qua il «segreto istruttorio in senso ampio» che gravava sugli «ufficiali e gli agenti di polizia  giudiziaria e le altre persone» chiamate a collaborare nel compimento di «atti di polizia giudiziaria, prima dell’inizio del procedimento penale». Inoltre figuravano «altri limiti alla conoscibilità o rilevabilità di atti o fatti che potevano avere attinenza ad una istruttoria in corso», come, ad esempio, «il richiamo al vincolo del segreto professionale». Per una disamina approfondita della disciplina del segreto istruttorio del c.p.p. 1930 v. sempre G.D. Pisapia, Il segreto  istruttorio, 125 s.; per un quadro sintetico cfr. A. Toschi, Segreto, 1098 s.   13 Del resto, che non si possa parlare di “segreto istruttorio” si rileva dal fatto che nel codice di procedura penale del 1988 gli atti del pubblico ministero e della polizia giudiziaria non  hanno valore di prova, tranne casi eccettuati: P. Tonini, Segreto, 1.   14 Tra i molti, in tal senso, v. G. Giostra, Processo penale e informazione, 34.  15 Icasticamente riguardo al modello italiano parla di Italian style, M. Pisani, Italian Style.  16 A. Malinverni, P. Tonini, Segreto istruttorio, 9.  17 P. Tonini, Segreto, 3.     560 Daniela Chinnici   si, altrettanto meritevoli di tutela, che ne arginano l’espansione. In particolare,  come sottolineato dalla Corte costituzionale, la divulgazione, sia diretta sia per via  mediatica 18, delle attività processuali deve permettere il buon andamento della  giustizia, come, del resto, la protezione della dignità e reputazione di tutti coloro  che partecipano al processo 19. Si tratta, pertanto, di riconoscere che esistono “limiti naturali” alla espressione dei diritti per consentire la coesistenza con ulteriori  «diversi fondamentali interessi», secondo «un ordinato sistema di convivenza sociale» 20. Ne consegue che la segretezza investigativa (meglio, degli atti di indagine del pubblico ministero e della polizia giudiziaria) non delinea alcuna frizione  innaturale con l’esigenza alla conoscenza delle attività processuali.   Il divieto di sapere, peraltro, è temporalmente limitato fino a quando l’indagato  non venga a conoscenza dell’atto rimasto sino ad allora segreto, e, al più tardi,  con l’avviso di conclusione delle indagini, di cui all’art. 415-bis. Tale adempimento, infatti, svelando all’indagato l’esistenza e il contenuto delle indagini a suo  carico, fa venire meno il regime di segretezza degli atti di investigazione giustificato per l’esigenza del reperimento delle fonti di prova. Diversamente, qualora si  consentisse, all’interessato come al quisque de populo, la conoscibilità degli atti  di indagini in itinere si rischierebbe di compromettere la praticabilità in concreto  del processo, in quanto, proprio in ragione della discovery dei passaggi investigativi contestualmente al loro compimento, potrebbero essere messe in atto condotte  idonee a neutralizzare strategie della accusa nella fase endoprocedimentale e con  essa la stessa funzione di verifica dell’ipotesi di reato. Il rischio, in sostanza, è  quello di estenuare il valore costituzionalmente tutelato dell’obbligatorietà dell’azione penale, atteso che una attività investigativa efficace rispetto all’esercizio  effettivo dell’azione penale postula che «gli atti di indagine compiuti dal pubblico  ministero e dalla polizia giudiziaria» rimangano segreti, almeno «fino a quando  l’imputato [sic!] non ne possa avere conoscenza» (art. 329 comma 1).   Segretezza e indagini preliminari sono allora piattaforme sovrapponibili.  Non possono tacersi, al riguardo, le perplessità sulla disciplina del segreto in vestigativo quanto meno in tutti i casi di archiviazione: infatti, in ipotesi di esito  archiviativo de plano, l’interessato verosimilmente rimane ignorante sul procedimento penale a suo carico, mentre terzi estranei, magari sentiti come persone informate sui fatti, non solo possono venire a conoscenza della identità della perso                             18 Sul rischio di degenerazione della pubblicazione di atti processuali penali, G. Giostra,  Processo penale e informazione, 26, sottolinea che «il problema oggi non è tanto sottrarre territori al segreto, proclamando con legge la pubblicità degli atti processuali penali, quanto piuttosto evitare che la pubblicità, sapientemente manipolata finisca per servire, in modo ancor più  insidioso ed efficace, quegli stessi interessi protetti dal segreto».   19 Per il rilievo che «la tutela costituzionale dei diritti» trova un limite nella «insuperabile  esigenza di non sacrificare beni ugualmente garantiti dalla costituzione» v. C. cost. 16.3.1962,  n. 19, nonché, fra le altre, C. cost., 14.4.1965, n. 25, C. cost., 10.2.1981, n. 16.   20 C. cost., 14.4.1965, n. 25. La necessità di bilanciare tali valori viene sottolineata anche  nella giurisprudenza europea: cfr. Corte eur. dir. uomo, 7.6.2007, Dupuis c. Francia.      Il segreto investigativo 561   na nei cui confronti è in itinere una vicenda penale, ma possono entrare in contatto con situazioni e fatti inerenti la vita del soggetto indagato, con buona pace del  diritto alla tutela della riservatezza 21 e dell’onore. Si vuole con ciò dire che se, in  effetti, può risultare necessario ai fini delle indagini coinvolgere soggetti ritenuti  informati sui fatti, si rimane dubbiosi di fronte a una disciplina che consente la  preclusione della conoscenza del procedimento proprio all’interessato-indagato  (recte: archiviato), sia sulla base dell’argomento che l’esito gli sia stato favorevole, sia sulla considerazione della provvisorietà del decreto di archiviazione, trattandosi, come noto, di provvedimento che insiste solo rebus sic stantibus.   Del resto, la riservatezza sulle indagini tutela anche chi ne è sottoposto dall’altrui curiosità – troppo spesso sollecitata o enfatizzata dalla stampa 22 – in grado  di incrinare il diritto all’onore e alla buona reputazione, come anche da indebite  aggressioni alla propria sfera privata 23.   Che, poi, la segretezza degli atti di indagine non desti allarme, quanto alla ortodossia del sistema come delle regole sottese alla formazione dei materiali cognitivi utilizzabili per il dictum, si evince dalla stessa struttura del processo a vocazione accusatoria, il cui asse portante è la separazione delle fasi, con la relativa  modulazione del c.d. doppio fascicolo. Gli atti svolti dal pubblico ministero e dalla polizia giudiziaria, come noto, sono, eccettuate alcune ipotesi, materiali sterili  in termini di prova atteso che, nella fase del giudizio, «luogo della parola» 24, la  conoscenza si forma, almeno tendenzialmente, nel fluire della dialettica orale delle parti, davanti al giudice terzo e imparziale in posizione di parità. Almeno tendenzialmente, si è detto, in quanto non pochi sono gli affluenti dei saperi endoprocedimentali 25, che, con il passe-partout delle letture, ai sensi degli artt. 511513, “cambiano di genere”, divenendo atti probatori.   2.2. Dalla necessità del “segreto istruttorio” nel c.p.p. 1930 alla specificità  del “segreto investigativo” degli «atti di indagine» nel c.p.p. 1988.  Di certo, assai meno tranquillizzante, quanto alla tutela dei diritti soggettivi,   era l’istituto del segreto istruttorio di cui agli artt. 230 e 307 c.p.p. 1930, vista  la configurazione in termini di necessaria segretezza dell’attività preistruttoria e                               21 In argomento cfr. F.M. Molinari, Il segreto, 243 s.   22 Sul difficile rapporto tra la necessità di «pubblicazione degli atti di un processo penale   [che] è esigenza inestricabilmente connessa al rifiuto di ogni forma segreta di esercizio del potere» e «il diritto individuale alla riservatezza» in «un’ottica di bilanciamento tra valori tutti  costituzionalmente protetti», v., da ultimo, C. Valentini, Stampa e processo penale, 132 s.    23 L. Carli, Indagini preliminari, 764.  24 Il sintagma è di P. Tonini, Segreto, 1.  25 L’inquinamento probatorio è invero maggiore, attesa la possibile confluenza di atti di al tri processi, ai sensi degli artt. 238 e 511-bis. Sul punto volendo v. D. Chinnici, L’immediatezza, 160 ss.     562 Daniela Chinnici   di quella istruttoria, ossia di tutti gli atti compiuti nell’istruzione, sia sommaria  sia formale: la compromissione dei diritti individuali si consumava in pieno, e ciò  non tanto a causa della «riduzione quantitativa o qualitativa del contraddittorio  difensivo nella fase delle indagini», quanto per il fatto che l’assunzione scritta e  segreta «critallizz[va] gli elementi acquisiti, per poi trasferirli nella fase del giudizio attribuendo ai dati un valore di potenziale irrevocabilità» 26, a ciò bastando,  come regola e non negli odierni termini di eccezione, la lettura dibattimentale dei  relativi verbali, peraltro surrogata dalla prassi del “dar per letto” 27. Del resto, gli  atti non letti o non indicati erano coperti dal segreto fino al termine previsto dalla  normativa sugli archivi di Stato 28.   Due punti fermi, allora.  Primo: nell’odierno sistema non si pone una questione di segretezza versus   pubblicità, essendo entrambe assi della topografia processuale, i quali anzi caratterizzano rispettivamente indagini e giudizio, collocati nei diversi semipiani: quello della “conoscenza per l’azione” – tendenzialmente solitaria – e quello della  “conoscenza per la decisione”, necessariamente partecipata.   Secondo: la segretezza non è più la “cifra” della fase investigativa, non essendo stabilita secondo termini di necessità, come nel contesto processuale abrogato, ma quale attributo «degli atti di indagine compiuti dal pubblico ministero  e dalla polizia giudiziaria», venendo meno, ai sensi dell’art. 329, «quando l’imputato [sic!] non ne possa venire a conoscenza e, comunque, non oltre la chiusura  delle indagini», senza dunque connotare di per sé l’intera esperienza endoprocedimentale.   Allora: segreto specifico, eventuale e limitato, quello attuale, mentre generale, ossia pervasivo tanto della fase preistruttoria quanto di quella istruttoria  (nonché totale riguardo agli atti non letti in dibattimento) e necessario 29, quello  del rito pregresso.   Se nulla quaestio tra segretezza delle conoscenze endoprocedimentali e pubblicità di quelle giudiziali, in base alla modulazione bifasica del processo vigente,  tuttavia, ogni volta che la linea di confine tra le due fasi diventa incerta – ossia  quando si aprono varchi nel terreno del giudizio, consentendovi il passaggio, tramite lettura di atti di indagine – emerge la precarietà dell’assetto, seppure in  astratto ben progettato. La crisi non è di poco conto se si considera che i possibili  straripamenti dei protocolli preformati non sono irrilevanti, nonostante le eccezioni costituzionali al contraddittorio dibattimentale, di cui al comma 5 dell’art.  111 Cost., potessero a prima lettura far pensare a situazioni residuali. Le “deroghe  fisiologiche” al sistema di separazione delle conoscenze, infatti, si sono spesso  trasformate in “congegni eversivi”, non facendo superare al metodo di cognizione                               26 A. Toschi, Segreto, 1110.  27 L’espressione, come noto, è di G. Foschini, Il dar per letto, 383.  28 A. Toschi, Il segreto, 155.  29 G. Giostra, Segreto processuale, 11. Sul punto v. altresì Maffeo, Art. 329, 4101 s.     Il segreto investigativo 563   del c.d. giusto processo la sua “prova di resistenza” 30: il riferimento va alla possibilità di trasformare in prove gli atti di indagine di cui all’art. 512, come di far entrare nel processo, ai sensi dell’art. 511-bis, prove ab extra, secondo la previsione  dell’art. 238. Del resto, rispetto a questi atti si viola la funzione della pubblicità  del processo penale – id est, la conoscibilità, sia diretta sia mediata, delle attività  svolte nel giudizio – in quanto, essendo la pubblicità anche orientata a consentire  a colui che è sottoposto al procedimento penale, come agli altri soggetti direttamente interessati, la piena consapevolezza dell’esperienza processuale, con il travaso in dibattimento dei verbali di cui agli artt. 511-bis e 512 il relativo controllo  diviene solo formale. Specificamente, quanto ai verbali degli atti di indagine endoprocedimentale, la genesi segreta dell’atto impedisce, per così dire, “per sua natura” la controllabilità della relativa formazione, e compromette l’effettività della  tutela del diritto di difesa, soprattutto dell’imputato che viene a subire gli esiti di  prove “aliene”, anche assunte in giudizi civili. Tradimento del controllo e della  critica, quanto alla collettività, con estenuazione della funzione della pubblicità, e  compressione del diritto di difesa, concepito come immanente in ogni scansione  dell’itinerario processuale, secondo il disposto di cui all’art. 24 comma 2 Cost.,  con la mortificazione inaccettabile del suo valore di garanzia.   Quindi, nell’odierno sistema si è prevista la massima conoscenza possibile  del processo, per garantirne il controllo al soggetto sottoposto, agli altri coinvolti  come anche alla collettività, scandendo col segreto solo alcune attività investigative, ossia gli atti di indagine compiuti dal pubblico ministero e dalla polizia giudiziaria, di cui la segretezza è il canone, nella consapevolezza che le ineludibili ricadute negative sul diritto di difesa sono (meglio: avrebbero dovuto essere) compensate dalla sterilità delle relative risultanze rispetto alla decisione.   Del resto, se gli atti di indagine fossero portati alla conoscenza dell’interessato,  come della collettività, risulterebbero compromessi nella loro finalità: sarebbe un  controsenso che per consentire il controllo delle attività se ne pregiudicasse lo  svolgimento o l’efficacia 31.   Dalla considerazione della necessità di tenere in conto le antinomiche esigenze  – pubblicità e segretezza – sottostanti al procedimento penale, il legislatore  dell’88 è addivenuto alla disciplina attuale.   Il self-restraint del segreto investigativo emerge anche dall’art. 111 comma 3  Cost., laddove è stabilito che l’indagato deve essere messo in condizione di conoscere nel più breve tempo possibile l’accusa a suo carico, per potere apprestare  una difesa consapevole, e quindi efficace 32, esigenza, questa, desumibile già prima della riforma sul c.d. giusto processo, dal disposto di cui all’art. 24 comma 2  Cost.                               30 Su tale aspetto sia permesso il rinvio a D. Chinnici, L’immediatezza, 149 s.  31 In tal senso G. Giostra, Processo penale, 32.  32 Sullo specifico punto v., tra i tanti, A. Confalionieri, Diritto ad essere informati, 1007.     564 Daniela Chinnici   2.3. Ratio del segreto investigativo “a raggio limitato”.  Le ragioni della limitazione del segreto agli atti con natura di indagine si rin tracciano nella esigenza di non vanificarne le necessarie attitudini esplorative,  essendo attività proiettate a reperire elementi idonei a sostenere l’azione penale 33.   Il legislatore, avendo consapevolezza che il segreto sugli atti in questione determina una compressione del diritto di difesa 34 ha voluto limitare il regime di  oscuramento, facendolo cadere ogni volta che l’indagato venga a conoscenza  (meglio, sia messo nella condizione di conoscibilità) dell’atto 35 e comunque non  oltre la chiusura delle indagini preliminari, ossia contestualmente all’invio dell’avviso di conclusione delle indagini, di cui all’art. 415-bis, dovendo il pubblico  ministero depositare la documentazione relativa alle indagini compiute 36.   L’obiettivo è quello di consentire all’interessato la più pronta conoscenza  di un procedimento a suo carico, magari prima che lo apprenda dai mezzi di  comunicazione di massa 37: evenienza non remota nella prassi, in dispregio peraltro della apposita norma che prescrive la modalità di invio dell’informazione di  garanzia in forma riservata. Non è infrequente, infatti, che prima di giungere in  piego chiuso all’interessato, la notizia di reato arrivi nelle edicole, tramite “ligie”  agenzie di stampa, con l’aggravante di veicolare sottintesi giudizi di colpevolezza,  tanto da avere fatto dire icasticamente che la disciplina del segreto assomiglia «a  una diga costruita con una rete» 38.   3. Segreto investigativo e sistema a orientamento accusatorio.   L’art. 329 copre col segreto gli atti di indagine preliminare 39 compiuti dal                               33 In argomento per tutti v. F. Caprioli, L’archiviazione, 327 ss.; nonché C. Scaccianoce,   L’inazione, 170 ss.  34 La possibile frizione del segreto con il diritto di difesa, che per essere il più ampio possi bile necessita della massima conoscenza possibile del procedimento all’interessato, è tenuta in  conto dal legislatore, atteso che nel disposto di cui all’art. 329 si rintraccia una tensione verso  soluzioni di equilibrio tra le esigenze in questione oggettivamente contrapposte: cfr. C. Bonzano, Segreti, 258.   35 R. Adorno, Sulla pubblicazione, 2171, nota 25; G. Giostra, Processo penale e informazione, 329; per posizioni contrarie, cui non si ritiene di aderire, v. N. Triggiani, Giustizia penale, 51, note 41 e 42.   36 Rileva che tale adempimento si effettua anche in caso archiviazione F. Caprioli, Indagini  preliminari, 613.   37 Tali degenerazioni sono antiche: per una critica v. già F. Carnelutti, La pubblicità, 6 s.  38 G. Giostra, Cronaca giudiziaria, 799; nonché Id., Processo penale e mass media, 62.  39 Per R. Adorno, Sulla pubblicazione, 2169, la locuzione atti di indagine si riferisce agli   atti di indagine svolti nelle indagini preliminari sia per la collocazione dell’art. 329 nel libro V     Il segreto investigativo 565   pubblico ministero e dalla polizia giudiziaria, e riguardo a quest’ultima sia quelli  svolti di propria iniziativa, sia quelli compiuti su delega del titolare dell’attività  inquirente 40.   L’obbligo del segreto oltre ad essere specifico, ossia predisposto in relazione  agli atti di indagine, è calibrato in termini oggettivi 41, gravando su tutti i soggetti  a conoscenza degli atti che devono rimanere riservati, a prescindere dalla loro  qualifica, quindi non più su soggetti individuati, come era previsto nella disciplina  di cui agli artt. 230 e 307 c.p.p. abr. 42.   La segretezza degli atti del pubblico ministero e della polizia permane «fino  a quando l’imputato 43 non ne possa avere conoscenza e, comunque, non oltre  la chiusura delle indagini», sebbene, come si vedrà, i limiti temporali del segreto, quanto a singoli atti, sono suscettibili sia di arretramenti sia di posticipazioni.   Con la conoscibilità da parte dell’indagato o del suo difensore il segreto cessa  per chiunque: segretezza interna ed esterna coincidono. Diversa era la disciplina  nell’abrogato sistema, atteso che ai sensi degli artt. 304-bis e 304-quater c.p.p.  1930 gli atti conosciuti contestualmente o posticipatamente dal difensore delle  parti private continuavano ad essere coperti dal segreto.   Peraltro, dopo la legge 7.12.2000, n. 397, alla luce dei codificati poteri di indagine riconosciuti al difensore, si sarebbe dovuto prevedere anche il segreto per i  corrispondenti atti della parte privata, come regime speculare a quello dell’organo  inquirente: del resto, «come l’accusatore ha bisogno del segreto per garantire  l’efficacia della propria azione investigativa, così il difensore può temere che dalla conoscenza dei propri atti possa derivare un nocumento al patrocinio del suo  assistito» 44. Eppure il legislatore non ha modificato la disciplina del segreto investigativo di cui all’art. 329, nel senso di estendere la relativa disciplina anche gli atti  di indagine del difensore, che, pertanto, devono ritenersi non coperti dal divieto di  conoscenza come di pubblicazione, unitamente a quelli della persona offesa 45.   Quanto al raggio di operatività del segreto, il legislatore del “codice Vassalli”  ha optato per una restrizione della proiezione rispetto alle indicazione del legi                            del codice di rito dedicato alle indagini preliminari sia perché il disposto di cui al comma 1  prevede la copertura col segreto «non oltre la chiusura delle indagini preliminari»: ne sono  escluse le indagini suppletive, di cui all’art. 419 comma 3, e quelle integrative, previste dall’art. 430.   40 V. Maffeo, Art. 329, 4102.  41 In tal senso, cfr. la Rel. prog. prel. c.p.p., 82.  42 N. Triggiani, Giustizia penale e informazione, 36.  43 Rectius: l’indagato.  44 Così F.M. Grifantini, Il segreto difensivo, 8.  45 Rileva N. Triggiani, Segreto processuale, 1081, come «non si può al riguardo fare a   meno di sottolineare che la mancata previsione di un obbligo di segretezza e la conseguente assenza di un divieto di pubblicazione pongono dei problemi di legittimità costituzionale, risultando leso il principio di parità delle parti nel processo ex art. 111 comma 2  Cost.».     566 Daniela Chinnici   slatore delegante 46, atteso che nella legge-delega 16.2.1987, n. 81, al punto 71  della direttiva n. 2, si stabiliva l’obbligo del segreto per «tutti gli atti compiuti dal  pubblico ministero e dalla polizia giudiziaria», mentre l’articolato di cui all’art.  329 ha circoscritto il regime di veto agli atti di natura specificatamente investigativa, rimanendone escluse le attività non dirette all’acquisizione di fonti di prova,  tecnicamente non qualificabili come atti di indagine 47.   Il mancato oscuramento di un’area non irrilevante di adempimenti della fase  delle indagini preliminari è da guardare con favore per la prevalenza accordata  alle fondate ragioni di trasparenza, controllo e difesa.   Senza pretesa di esaustività 48, non sono coperti col segreto: la ricezione delle  notizie di reato, di cui all’art. 330 49; l’informativa resa dalla polizia giudiziaria al  pubblico ministero, ex art. 347; la richiesta al giudice per le indagini preliminari  di disporre l’accompagnamento coattivo della persona sottoposta alle indagini, ai  sensi dell’art. 376; l’avviso ai familiari dell’arresto o del fermo del congiunto previsto all’art. 387; la richiesta di sequestro stabilita all’art. 368; la trasmissione al  giudice per le indagini preliminari della richiesta di sequestro avanzata al pubblico ministero da parte dell’interessato che non l’abbia accolta.   Di contro, non può tacersi del dubbio che suscita l’assenza di segretezza della  richiesta del pubblico ministero al giudice per le indagini preliminari di autorizzazione a disporre un’intercettazione di comunicazioni, ai sensi dell’art. 267, visto  che, non trattandosi di attività direttamente finalizzata a reperire e ad assicurare  fonti di prova non sarebbe qualificabile come attività di indagine con esclusione  dell’operatività del segreto investigativo, sebbene è palese che il disvelamento  abbia sicure ricadute sull’efficacia (rectius: sull’inefficacia) della relativa attività  investigativa. Alla luce di ciò sembra allora dovere prevalere – riguardo all’adempimento in questione – un’interpretazione sistematica dell’espressione «atti di indagine», perché senza la copertura col segreto si neutralizza l’elemento “sorpresa”  dell’intercettazione, inficiando la funzione stessa dell’atto, che è appunto quella di                               46 V. in tal senso G. Giostra, Processo penale, 301; in senso adesivo si esprime, tra i molti,   L. Castellucci, L’atto processuale, 26.   47 Secondo G. Sambuco, Nessuna segretezza, 96, non sarebbero coperti dal segreto nem meno le attività degli inquirenti di cui non sia stata redatta documentazione formale.  48 Per le numerose deroghe al principio di segretezza v. G.P. Voena, Art. 329, 4108 s.   49 Quanto alle denunce di reato presentate all’autorità giudiziaria – come statuito di recente   dal T.A.R. Roma, Sez. II, 10.9.2015, V.F. c. Corpo di Polizia Locale di Roma Capitale, in Foro amm., II, 2015, fasc. 9, 2370 s.m. – se la denuncia è presentata dalla polizia amministrativa  nell’esercizio delle proprie istituzionali funzioni amministrative non si ricade nell’ambito di  applicazione dell’art. 329, diversamente da quanto accade nell’ipotesi in cui la polizia amministrativa che trasmette all’autorità giudiziaria una notizia di reato non lo fa nell’esercizio della  propria istituzionale amministrativa, ma nell’esercizio di funzioni di polizia giudiziaria specificamente attribuitele dall’ordinamento, venendo in rilievo in tali casi atti di indagine compiuti  dalla polizia giudiziaria, che, come tali, sono soggetti a segreto istruttorio, ai sensi dell’art. 329  che sono conseguentemente sottratti all’accesso ai sensi dell’art. 24 legge n. 241/1990.     Il segreto investigativo 567   reperire elementi di prova dalla captazione di comunicazioni proprio all’insaputa  dell’intercettato 50. Riguardo alle intercettazioni, si rinviene un ulteriore profilo  critico sul versante opposto della tutela della riservatezza delle persone coinvolte  nell’intercettazione 51, specie se estranee alla vicenda oggetto di indagine, sol se si  consideri che non è vietata la pubblicazione del contenuto delle intercettazioni  una volta caduto il segreto investigativo, ossia con il deposito nella segreteria del  pubblico ministero, prima della selezione in contraddittorio delle comunicazioni  che attengono al processo. Del resto, il rimedio della richiesta di distruzione al  giudice che ha autorizzato o convalidato l’intercettazione, di cui all’art. 269 comma 2, è più formale che sostanziale, soprattutto riguardo ai terzi estranei al procedimento, o allo stato non indagati, che in genere vengono a conoscenza della captazione di una loro conversazione proprio tramite la pubblicazione 52.   Di contro, si delineano reviviscenze del vincolo del segreto, sebbene di elaborazione dottrinale: in caso di riapertura delle indagini, ai sensi dell’art. 414 e di  revoca della sentenza di non luogo a procedere, di cui all’art. 436 comma 2, in  quanto «solo la certezza che la fase dibattimentale non verrà instaurata fa venire  meno, ex art. 114 comma 2, ogni limite alla pubblicità degli atti non segreti delle  indagini e dell’udienza preliminare» 53.                               50 Interessante la tesi suggerita da G. Mantovani, Informazioni, giustizia penale, 38, che ritiene di valutare gli atti del pubblico ministero e della polizia giudiziaria non in modo olistico,  come atti da soli dotati di un significato compiuto, ma quali momenti di un microprocedimento  all’interno del quale ognuno assume il significato autentico, di indagine o meno. Seguendo  questo ragionamento, allora, la richiesta di disporre un’intercettazione sarebbe coperta dal segreto in quanto strumentale allo svolgimento dell’attività di captazione clandestina, quindi inserita in un micro contesto investigativo precipuo, trattandosi di un segmento di un articolato  atto di indagine. Secondo G. Sambuco, Nessuna segretezza, 97, la ragione per la quale i provvedimenti del giudice per le indagini preliminari di autorizzazione al compimento di intercettazioni di conversazioni e di comunicazioni sono segreti si rinviene nel fatto che, pur se non si  tratti di atti compiuti dagli organi inquirenti ma dal giudice per le indagini preliminari, i relativi  atti di captazione rientrano tra quelli cui la difesa non ha diritto di assistere.    51 Sui profili problematici tra disciplina del segreto e intercettazioni, specialmente in relazioni alle comunicazioni irritualmente intercettate v., efficacemente, A. Zappulla, Segreti versus contraddittorio, spec. 443 s., secondo cui, tra l’altro, dovrebbe rinsaldarsi «una sorta di catena del segreto sul materiale intercettato che vada oltre la fase delle indagini preliminari mediante il divieto di pubblicazione di atti o parti di atti», grazie al disposto di cui all’art. 114  comma 5, se non si celebri il dibattimento ovvero con l’ordine di procedere a porte chiuse,  quando viceversa si svolga, ai sensi dell’art. 472 comma 1, autorizzato dallo stesso art. 472  comma 1.   52 G. Giostra, Intercettazioni, 99, secondo cui il segreto sulle intercettazioni non dovrebbe  cadere con il deposito dei verbali e delle intercettazioni di cui all’art. 268 comma 4, ma essere  mantenuto sino alla fase di stralcio delle conversazioni irrilevanti, conservando le intercettazioni irrilevanti in un archivio riservato delle registrazioni da tenere nella cancelleria del giudice. Nello stesso senso, v. N. Triggiani, Segreto processuale, 1092.   53 La «reviviscenza del vincolo», usando l’espressione di F. Cordero, Codice di procedura,  141, è operante anche per P. Tonini, Segreto, 5; G.P. Voena, Art. 114, 1170. Quanto alla sen   568 Daniela Chinnici   4. Il segreto sui documenti.   Quanto ai documenti, siano essi pubblici o privati 54, si deve ritenere che non  sussiste alcun velo, trattandosi di protocolli «generati non da iniziativa degli organi delle indagini, ma da diversa fonte soggettiva e secondo linee giustificative a  se stanti» 55. La ragione della assenza di segreto quindi si rinviene proprio nel  momento genetico, atteso che i documenti strutturalmente non sono atti riconducibili all’iniziativa degli organi inquirenti, ma sono pregressi ed esterni rispetto al  contesto endoprocedimentale. Del resto, diversamente diverrebbero inutilizzabili  documenti con valore probatorio ex artt. 234-243, di cui, semmai, in caso di utilizzo nell’itinerario investigativo, l’atto di indagine è la mera disposizione di acquisizione, e non il documento, il quale ne è l’oggetto; documento che, non essendo segreto in sé, non lo può di certo divenire in seguito, in forza dell’acquisizione nel contenitore procedimentale ad opera del pubblico ministero o della polizia giudiziaria, con il corollario dell’inesistenza del relativo divieto di pubblicazione di cui all’art. 114 56.   5. Divieto di pubblicazione di atti e immagini.   5.1. Premessa.  Strettamente connesso con la segretezza degli atti di indagine è il divieto di   pubblicazione di atti e immagini, di cui all’art. 114 57.                               tenza predibattimentale di proscioglimento, di cui all’art. 469, sottolinea che l’emissione di tale  dictum determina l’integrale pubblicabilità degli atti del procedimento N. Triggiani, Giustizia  penale, 65.   54 G. Dean, Gli atti, 170. G. Sambuco, Nessuna segretezza, 97, rileva la natura autonoma e  la estraneità al procedimento penale dei documenti dal fatto che si tratta «per definizione –  nonché ex lege» – di atti «connotati dal requisito dispositivo e dal valore certificativo». In giurisprudenza sul punto v. Cass., Sez. I, 4.4.2011, xy, in Proc. pen. giust., 2012, 86, secondo cui i  documenti e il materiale extraprocedimentale che non è direttamente originato dall’iniziativa  degli organi preposti alle indagini, ma avente un momento iniziale autonomo e diverso, non  possono essere ricondotti agli atti di indagine nella nozione intesa dall’art. 329 e, di conseguenza, per essi non vige il divieto di pubblicazione di cui all’art. 114, la cui violazione può  integrare il reato di cui all’art. 684 c.p.   55 G. Ariolli, Art. 114, 78. La conoscibilità invero incontra anche in tali situazioni limiti,  come di recente ribadito in giurisprudenza da T.A.R. Bologna, Sez. II, 6.10.2015, Cost. Al.  s.r.l. c. Comune di Baricella, in Foro amm., 2015, II, 10.   56 Cass., Sez. I, 9.3.2011, Tamberlich, in Cass. pen., 2011, 3783, con nota di A. Mari.  57 Per pubblicazione degli atti, F. Cordero, Procedura penale, 1991, 33, all’indomani del   varo del nuovo codice, chiariva che si dovesse intendere non la rivelazione a soggetti indivi   Il segreto investigativo 569   Innanzitutto, è opportuno precisare che per pubblicazione si intende la diffusione dell’atto ad una collettività indeterminata di potenziali recettori, indipendentemente dalla conoscenza effettiva. Del resto è la nozione di pubblicità,  che, come intuibile, le è sottesa, a richiedere l’indeterminatezza e l’indeterminabilità dei destinatari 58.   Il divieto de quo non è un novum del “codice Vassalli”, essendo stato previsto nel codice abrogato oltre all’oscuramento completo delle attività preistruttorie  e istruttorie, sia rispetto ai soggetti su cui gravava – magistrati, cancellieri, segretari, periti, interpreti e difensori – sia quanto all’oggetto – l’attività preistruttoria  ed istruttoria – altresì il divieto di pubblicazione «da chiunque in qualsiasi modo,  totale o parziale, anche per riassunto o a guisa d’informazione, del contenuto di  qualunque documento e di ogni atto scritto o orale» (art. 164 c.p.p. abr.).   Nel codice vigente, il vincolo alla comunicabilità, sin dalla originaria stesura dell’art. 114, risulta più arretrato di quello di cui all’art. 164 c.p.p. abr.,  «sia perché l’eccessiva ampiezza aveva comportato la disapplicazione quasi sistematica della disciplina», sia per consentire all’opinione pubblica «un controllo  sociale anche sul comportamento delle parti (particolarmente del pubblico ministero) […] una volta cessate le esigenze che nella varie fasi procedimentali comportano il mantenimento del divieto» 59.   Peraltro, l’area del divieto è stata considerevolmente ridimensionata dalla Corte costituzionale, la quale, con la sentenza del 24.2.1995, n. 59, ha dichiarato la  illegittimità dell’art. 114 comma 3 nella parte in cui vietava la pubblicazione, anche parziale, degli atti del fascicolo per il dibattimento se non dopo la pronuncia  della sentenza di primo grado 60. Ne è conseguito così maggiore equilibrio rispetto alle opposte esigenze in considerazione: da un lato, l’interesse alla corretta amministrazione della giustizia (nella specie, «evitare i pericoli per  l’acquisizione e la genuinità della prova 61» nonché tutelare la corretta formazione del convincimento del giudice) e, dall’altro, la salvaguardia del diritto  di cronaca.                                  duati ma la comunicazione con modalità e mezzi tali da metterne al corrente un numero indefinibile di persone: stampa, telediffusione, radio, cinematografia, rappresentazione teatrale, lettura in pubblico e simili. Oggi appare scontato come nel concetto di pubblicazione si debba fare  rientrare la diffusione delle notizie tramite internet, per l’idoneità dello strumento a raggiungere una moltitudine indeterminata di soggetti.   58 P. Rivello, Pubblicazione arbitraria, 2.  59 G. Ariolli, Art. 114, 74.  60 Sull’itinerario argomentativo seguito dalla Corte costituzionale, da ultimo, v. G. Ariolli,   Art. 114, 89. Tra i primi efficaci commenti cfr. M. Ceresa-Gastaldo, Processo penale, 2123; G.  Giostra, Alt al divieto, 659.   61 Tonini, Segreto, 4.     570 Daniela Chinnici   5.2. Ambito del divieto di pubblicazione.  La disciplina del divieto di pubblicazione degli atti di indagine non è struttu rata in modo unitario, essendo configurata un’area di divieto assoluto di pubblicazione – tanto dell’atto integrale, quanto di una parte o anche solo del contenuto (art. 114 comma 1) – che concerne gli atti di indagine coperti dal segreto, e  un’area di divieto relativo, anche parziale (art. 114 comma 2), per gli atti non  più coperti dal segreto, fino a che non siano concluse le indagini preliminari ovvero sino al termine dell’udienza preliminare. Il contenuto degli atti non coperti dal  segreto, o non più segreti, è sempre pubblicabile (art. 114 comma 7), sebbene  una distinzione tra atto e contenuto non è così netta, come “a prima lettura” si potrebbe ritenere, e la categoricità del disposto è smentita dal potere del pubblico  ministero di segretare specifici atti 62.   La differente disciplina del segreto degli atti rispetto a quella relativa alla pubblicazione ha portato, nella vigenza del “codice Rocco” alla elaborazione di duplice articolazione della segretezza in interna ed esterna, in ragione della differente ratio.   Come si è detto, la prima è stata pensata in relazione al segreto istruttorio (e  ora si riferisce al segreto degli atti di indagine), operando all’interno del procedimento come garanzia dell’efficacia dell’itinerario, mentre la seconda inerisce ai  limiti di esternazione degli atti medesimi, prevedendo il divieto di divulgazione di  alcuni protocolli, tramite la stampa o altri mezzi di comunicazione, a tutela di interessi peculiari, a seconda degli atti.   Tra le due interfacce della segretezza non c’è sovrapponibilità piena, se non relativamente agli atti di indagine coperti dal segreto, che infatti oltre ad essere segreti 63  non sono in alcun modo divulgabili. Il venir meno della segretezza interna, a sola  ricaduta endoprocedimentale, non può quindi automaticamente obliterare la seconda, quella esterna, che concerne la proiezione degli atti al di fuori del processo 64.   Infatti, se il divieto di pubblicazione degli atti in sé e del loro contenuto dura  fino a quando essi siano coperti dal segreto, la conoscenza degli atti di indagine è  invece esclusa solo fino a quando i protocolli non vengano a conoscenza dell’indagato e, comunque, non oltre la chiusura delle indagini preliminari, attesa la totale discovery prevista dall’art. 415-bis. Tuttavia, il venire meno del segreto non                               62 Il rilievo è di F. Cordero, Procedura, 332.  63 A titolo esemplificativo per le prevalenza delle ragioni della segretezza v. Cass., Sez. III,   19.11.2014, Pompei, CED, 2015/262415, secondo cui nemmeno nel corso dell’interrogatorio  della persona sottoposta alle indagini, quando l’autorità giudiziaria le contesta gli elementi di  prova esistenti contro di essa, vi è l’obbligo di dare lettura delle fonti di prova, dovendo la disposizione di cui all’art. 65 comma 1 coordinarsi sia con l’obbligo del segreto ex art. 329  comma 1 sia con la previsione di cui all’art 511 dello stesso codice.   64 La suddetta distinzione è stata a più riprese fatta propria dalla giurisprudenza ancora di  recente, sebbene senza ricorrere alla terminologia de qua: per tutte v. Cass., Sez. V, 3.10.2002,  Abate, CED, 2003/224273.     Il segreto investigativo 571   implica la conoscibilità generale dell’atto, ma solo quella del relativo contenuto,  ai sensi dell’art. 114 comma 7, che è sempre pubblicabile.   La pubblicazione degli atti di indagine contenuti nel fascicolo del pubblico  ministero, tranne per i verbali letti, o indicati ai sensi degli artt. 511-513, e per  quelli utilizzati per le contestazioni ex art. 500 comma 1, 501 e 503 comma 3, è  possibile solo dopo la sentenza di appello: la logica è sempre quella di evitare che  una conoscenza degli atti investigativi possa influenzare il libero convincimento  del giudice di merito, nel caso in cui si proceda a rinnovazione dell’istruzione dibattimentale 65. Ne consegue che la medesima tutela verso un giudizio libero dai  possibili condizionamenti derivanti dalle conoscenze endoprocedimentali non è  accordata al giudice del rinvio che debba procedere alla ripetizione della fase dibattimentale, qualora, nei casi di cui all’art. 604, la Corte di cassazione annulli, ex  art. 623 comma 1, una sentenza di condanna 66.   5.3. Atti e contenuto.  Il novum della disciplina sulla esternazione aliunde degli atti di indagine sta al lora nella doppia modulazione tra atti e loro contenuto, da una parte, e tra divieto  assoluto e divieto relativo di conoscenza, dall’altra 67.   La prima distinzione (tra atti e contenuto) è strumentale rispetto alla seconda. Infatti, il legislatore ha precluso la pubblicazione degli atti di indagine nel corso del  processo, per assicurare le imprescindibili esigenze del corretto svolgimento del  giudizio e di una decisione libera da condizionamenti, le quali esigono che il giudice dibattimentale si trovi in posizione di virgin mind rispetto alla causa; situazione  che pretende ignoranza sugli atti endoprocedimentali strumentali all’acquisizione o  conoscenza di elementi di prova, ossia segretezza completa degli atti.   Se, quanto ai protocolli, per così dire ufficiali, delle indagini preliminari, il divieto di pubblicazione è assoluto, rispetto al contenuto dei medesimi, ne è invece  consentita la divulgazione in corso di processo, al fine di garantire il diritto di libera manifestazione del pensiero – di cui il diritto di cronaca e informazione è una  concreta esplicazione – e la conoscibilità di processi rilevanti per l’interesse per la  collettività. La ragione si rintraccia dunque nella esigenza di rispettare l’attività di  cronaca sui procedimenti giudiziari, cui si aggiunge il diritto per la collettività di  averne notizia dei fatti 68.                               65 Sottolinea N. Triggiani, Segreto processuale, 1082, come il venire meno del divieto di  pubblicazione degli atti delle indagini preliminari contenuti nel fascicolo del pubblico ministero, a seguito della loro mancata acquisizione in sede di giudizio di appello, consente un controllo dell’opinione pubblica sull’operato del pubblico ministero, diversamente non possibile  fino alla scadenza stabilita dalle norme sugli archivi di Stato.   66 Cfr. G. Ubertis, Artt. 114-115, 30, nota 13.   67 G. Ariolli, Art. 114, 76.  68 Sul punto la Corte di Strasburgo si è mostrata assi sensibile verso la tutela del diritto di   informazione, sottolineando in un caso – ma è solo un esempio, sebbene noto – come occorra     572 Daniela Chinnici   La divulgazione del contenuto è stata accordata per la ritenuta «inidoneità di  notizie di stampa più o meno generiche e prive di riscontri documentali», come  anche di altri mezzi di comunicazione, a influenzare il giudice nel suo libero convincimento: rischio, in effetti, assai più concreto nel caso di conoscenza testuale  degli atti, tanto che se ne è vietata la pubblicazione.   Certo, sebbene la distinzione tra atti e contenuto sottenda la volontà di marcare  il divieto di pubblicazione degli atti di indagine, tuttavia il rischio di vanificarne  la portata non può escludersi, in quanto, proprio grazie alla consentita pubblicazione del contenuto dei protocolli 69, in concreto il divieto in questione può essere  aggirato tramite un uso sapiente di tecniche narrative e di espedienti espositivi  adeguati 70. È allora la distinzione tra atto e contenuto che non appare convincente, se si riflette sul fatto che pubblicare il contenuto di un atto significa rendere  noto la sua parafrasi, ossia darne conto divulgando informazioni nel merito, sebbene senza riproduzione in toto o parziale del protocollo 71.   5.4. Ratio del divieto di pubblicazione.  Alla base delle trame dell’articolato si rintracciano ragioni eterogenee, non   annodabili in un solo filo.  Infatti: la ratio del divieto posto al comma 1, che impedisce la pubblicazione,   anche parziale o per riassunto, degli «atti coperti dal segreto o anche solo del loro  contenuto», si rintraccia nella volontà di presidiare e rafforzare la c.d. segretezza  interna, ossia agevolare il reperimento e la successiva salvaguardia dei dati strumentali all’acquisizione delle prove, nell’orizzonte delle determinazioni inerenti  all’esercizio dell’azione penale.   Quanto al divieto risultante dai commi 2 e 3 – che inibisce la pubblicazione,  anche solo parziale, degli atti non più coperti dal segreto (ma non del loro contenuto, la cui divulgazione, come stabilito dal comma 7, è invece «sempre» consentita) nonché degli atti del fascicolo del pubblico ministero – la giustificazione risponde alla volontà di evitare di influenzare il giudice del dibattimento 72, la                              la massima prudenza nel punire per violazione del segreto istruttorio o professionale dei giornalisti che partecipano a un dibattito politico di rilievo, svolgendo essi la funzione di “cani da  guardia” della democrazia: in tal senso v. Corte eur. dir. uomo, 7.6.2007, Dupuis c. Francia.   69 A.A. Dalia, M. Ferraioli, Manuale, 404.  70 Così G. Giostra, Processo penale, 351. Nella vigenza del c.p.p. abr. V. Grevi, Segreto   istruttorio, 4 s., sottolineava la necessità di abrogare la distinzione tra atti e contenuto, al fine  di abolire il differente regime di pubblicazione. Nello stesso senso, quanto alla disciplina attuale, v., tra gli altri, P. Rivello, Segreto, 86.    71 G. Giostra, Processo penale, 349; G. Ubertis, Artt. 114-115, 27. In senso adesivo, tra gli  altri, R. Adorno, Sulla pubblicazione, 2175.   72 Già sotto la vigenza della disciplina del c.p.p. 1930 la dottrina sottolineava la differente  ragione giustificatrice della disciplina del segreto rispetto a quella del divieto di pubblicazione:  in argomento v. R. Pannain, Pubblicazione della sentenza, 527 s.     Il segreto investigativo 573   cui conoscenza degli atti di indagine non può che nuocergli, generando pregiudizi  o condizionamenti per una decisione libera. Diversamente, si incrinerebbe il valore imprescindibile della terzietà e imparzialità del giudice rispetto alle parti e alla  causa, incidendo sulla coerenza del sistema (meglio, determinando «una distorsione della regola processuale») 73. Per tale ragione «il divieto di pubblicazione  […] viene fatto cadere man mano che, in relazione allo svolgersi del processo,  non ha più ragion d’essere» 74.   «Limite all’uscita» delle notizie relative alle indagini, il primo divieto; «limite  all’entrata» dei medesimi saperi nel plafond del giudice, il secondo 75.   I divieti stabiliti ai commi 4, 5, 6, e 6-bis rispondono alla logica di tutelare  interessi di natura esogena al processo 76: si tratta del buon costume, dell’interesse dello Stato, della riservatezza dei testimoni e delle parti private, della  personalità dei minorenni, della dignità e riservatezza delle persone fisiche  riprese mentre si trovano sottoposte all’uso di manette ai polsi ovvero ad altro mezzo di coercizione fisica. Tuttavia non può non rilevarsi come le esigenze  di natura esogena al processo si staglino all’orizzonte rispetto agli obiettivi di natura processuale 77, alla cui tutela è accordata indubbia prevalenza.   6. Desegretazione e segretazione.   Quanto al tempo del segreto sugli atti, la disciplina non è rigida, nel senso  che sono possibili modulazioni temporali in senso anticipatorio ovvero procrastinatorio del segreto, su decisione motivata del pubblico ministero, ai sensi dell’art.  329 commi 2 e 3.   Si ha desegretazione quando il pubblico ministero anticipa la pubblicazione di singoli atti o parte di essi ancora soggetti a segreto, se ciò gli appaia necessario per la prosecuzione delle indagini, ovvero, secondo una lettura estensiva, consente la pubblicazione di atti non più segreti, e quindi già depositati presso  la sua segreteria, pubblicabili tuttavia ancora nel solo contenuto 78.   Di contro, la segretazione si risolve nella protrazione dell’obbligo del segreto per singoli atti non più segreti, ossia pubblicabili, purché vi sia il con                             73 Rel. prog. prel. c.p.p., 74.  74 Ancora la Rel. prog. prel. c.p.p., 74.  75 Le espressioni sono di E. Lupo, Art. 114, 48.  76 Sul contenuto di tali divieti v. supra, 5.2.  77 Critico sulla disciplina in questione, ritenendola del tutto inadeguata quanto al presidio   del diritto alla riservatezza dei testimoni e parti private si mostra O. Mazza, Il giusto processo,  1039.   78 L’interpretazione estensiva, che si condivide, è proposta da F. Caprioli, Indagini preliminari, 614.     574 Daniela Chinnici   senso dell’indagato o il rischio che la conoscenza dell’atto possa ostacolare le  indagini riguardanti altre persone (art. 329 comma 3 lett. a), sempre in base alla medesima valutazione di necessità per la prosecuzione delle indagini che deve  giustificare la anticipazione della pubblicazione di un atto.   Il titolare delle indagini può addivenire alla medesima determinazione anche in  relazione al «contenuto di singoli atti o notizie relative a determinate operazioni»  (art. 329 comma 3 lett. b) 79, che, sebbene non più segreti, non sono ancora divulgabili: la deroga al divieto di pubblicazione di cui all’art. 114 opera ugualmente,  in quanto, in assenza della previsione de qua il contenuto di tali atti sarebbe divulgabile.   Quanto alle due condizioni – consenso dell’indagato e rischio che la conoscenza sia di ostacolo per indagini su altri – si deve interpretare la norma nel senso della concorrenza di una delle due – previste disgiuntamente – con il requisito  della «necessità per la prosecuzione delle indagini» 80.   Come intuibile, la durata della segretazione non può in ogni caso travalicare il  momento dell’avviso di conclusione delle indagini o della richiesta di archiviazione.   Desegretazione e segretazione mostrano l’elasticità dei criteri stabiliti per la  decisione del pubblico ministero sui tempi del segreto del singolo atto 81, con il  consistente rischio di affidare alle strategie dell’inquirente la divulgazione o no di  un atto, nonostante – quanto alla segregazione – le non trascurabili incisioni in  punto di garanzia del diritto di difesa, atteso il procrastinarsi, per l’interessato, del  “tempo della conoscenza” (degli atti di indagine a suo carico) e – quanto alla desegratazione – il possibile pregiudizio alla riservatezza dei soggetti coinvolti 82.   Sebbene desegretazione o segretazione siano disposte con decreto motivato, la  garanzia della motivazione del provvedimento non scongiura il pericolo di abusi,  atteso che l’unico rimedio previsto 83 – il controllo disciplinare – non argina il rischio che un abile dosaggio dei tempi lasci filtrare solo le informazioni utili alla  strategia del pubblico ministero 84.                               79 N. Triggiani, Giustizia penale, 57.  80 La tesi è di G. Giostra, Segreto, 15.   81 La giurisprudenza di legittimità – Cass., Sez. Un., 16.6.1995, Maccari, CED, 1995/201209 –   ha ritenuto non sussistere un principio generalizzato e inderogabile di segretezza delle indagini  che impedirebbe al pubblico ministero di rendere palese tutta l’attività di indagine già svolta e  da svolgere, potendo essere disposta la discovery quando ciò sia necessario per la prosecuzione  delle investigazioni.   82 G. Giostra, Processo penale, 313; C. Valentini, Stampa e processo penale, 136.  83 Per tale rilievo v. N. Triggiani, Giustizia penale, 57 s.  84 G. Giostra, Processo penale e informazione, 313. Secondo G. Mantovani, Informazione,   giustizia penale, 52, la garanzia di un utilizzo del decreto de quo oculato dovrebbe derivare  dall’osservanza dei criteri di pertinenza e non eccedenza rispetto al fine perseguito, parametri  su cui è modulata la disciplina sul trattamento dei dati personali di cui all’art. 11 comma 1 lett.  d d.lgs. n. 196/2003.     Il segreto investigativo 575   7. Profili sanzionatori.   La violazione del divieto di segretezza espone il responsabile a sanzioni disciplinari, di nuovo conio rispetto al contesto del sistema previgente, e penali, che  sono rimaste quelle già previste 85, avendo ritenuto, il legislatore delegato, da un  canto, di essere sfornito del potere di inasprire le pene di cui all’art. 684 c.p. e,  dall’altro, di non essere praticabile l’introduzione di sanzioni di carattere processuale 86.   Peraltro, dalla clausola di salvezza di cui all’art. 115 comma 1 si desume che  la sanzione disciplinare in genere concorre con quella penale 87.   I soggetti individuati nell’art. 115 – ossia magistrati, personale giudiziario ausiliario, funzionari di polizia giudiziaria, avvocati e professionisti in genere, periti,  consulenti tecnici, giornalisti e pubblicisti – si espongono a responsabilità per illecito disciplinare se comunicano atti coperti dal segreto, violando il divieto di cui  agli artt. 114 e 329 comma 3 lett. b. L’obbligo di informare della violazione l’organo titolare del potere disciplinare grava sul pubblico ministero: sebbene tale informativa non sia condicio necessaria per l’esercizio del potere de quo, è innegabile che nella prassi spesso integri l’unica fonte idonea a provare la violazione del  divieto di pubblicazione, specie nei casi in cui tale divieto è limitato al testo dell’atto senza estendersi al contenuto 88.   Quanto alla responsabilità penale, la punibilità è prevista dal delitto di cui all’art. 326 c.p. e dalla contravvenzione di cui all’art. 684 c.p.   Il primo punisce con la pena delle reclusione da sei mesi a tre anni il pubblico  ufficiale o l’incaricato di pubblico servizio che, violando i doveri inerenti alle  funzioni o al servizio, o comunque abusando della sua qualità, rivela notizie di ufficio, le quali debbano rimanere segrete, o ne agevoli in qualche modo la conoscenza 89. La seconda punisce con l’arresto fino a trenta giorni o con l’ammenda                               85 Con la legge sulle investigazioni difensive (legge n. 397/2000) è stata introdotta un’altra   fattispecie: ex art. 379-bis prima parte c.p., salvo che il fatto costituisca più grave reato, è punito con la reclusione fino a un anno «chiunque rivela indebitamente notizie segrete concernenti  un procedimento penale, da lui apprese per aver partecipato i assistito ad un atto del procedimento penale». Medesima pena si applica a chi, dopo avere rilasciato dichiarazioni nel corso  delle indagini preliminari, non osserva il divieto imposto dal pubblico ministero ai sensi dell’art. 391-quinquies.   86 N. Triggiani, Segreto, 1088.  87 Il reato de quo integra una norma penale in bianco, con il precetto individuabile nelle   norme processuali vigenti: sul punto, v. per tutti, L. Concas, La garanzia, 214.  88 E. Lupo, Art. 115, 51; G. P. Voena, 1188.  89 Cfr. Cass., Sez. II, 19.3.2013, Autieri, CED, 2013/257057, secondo cui integra il delitto   di rilevazione di segreti di ufficio la condotta dell’ufficiale di polizia giudiziaria che abbia trasmesso a terzi, in violazione del segreto istruttorio, un “file” contenente tutte le indagini del  R.O.S. su una società e i suoi rapporti con un clan camorristico, poiché la conoscenza diffusa     576 Daniela Chinnici   da euro cinquantuno a duecentocinquantotto «chiunque pubblica, in tutto o in parte, anche per riassunto o a guisa d’informazione, atti o documenti di un procedimento penale, di cui sia vietata per legge la pubblicazione» 90, non essendo peraltro rilevante che la notizia sia già stata diffusa da altra fonte di informazione e non  desunta direttamente dagli atti processuali, perché con la successiva pubblicazione viene data all’atto maggiore diffusione e propagazione 91.   In estrema sintesi, si tratta di una fattispecie a struttura plurisoggettiva, in  quanto ad essere punito è sia il divulgatore sia il percettore della notizia che doveva rimanere riservata; a dolo generico, bastando la coscienza e volontà di manifestare la notizia o agevolarne la conoscenza, con la consapevolezza della segretezza del dato svelato, mentre la colpa si individua nella facilitazione della cognizione del segreto, non nella sua rivelazione 92.                                  del contenuto di informazioni investigative assunte e delle indagini eseguite, destinato a rimanere a rimanere segreto per espressa previsione dell’art. 329 comma 1, pregiudica di per sé il  buon andamento delle indagini offendendo il bene giuridico tutelato dalla norma.   90 Per l’individuazione in concreto della fattispecie penale v., tra le altre, di recente v.  Cass., Sez. I, 9.3.2011, Tamberlich, cit., secondo cui ai fini dell’integrazione del reato di pubblicazione arbitraria di atti di un procedimento penale, non rientrano nel divieto di pubblicazione di cui all’art. 114 i documenti di origine extraprocessuale acquisiti al procedimento e non  compiuti dal pubblico ministero o dalla polizia giudiziaria, non essendo gli stessi coperti dal  segreto ex art. 329.   91 Cass., Sez. I, 17.2.2012, Silverio, in Cass. pen., 2013, 3495.  92 L. Carli, Indagini, 789; G. Fiandaca, E. Musco, Diritto penale, 262 s.     Il segreto investigativo 577   Bibliografia   Adorno R., Sulla pubblicazione del contenuto dei atti di indagini coperti dal segreto,  in Cass. pen., 1995, 2171; Ariolli G., Art. 114, in Lattanzi G., Lupo E., II, 78; Balsamo  A., Recchione S., Il difficile bilanciamento tra libertà di informazione e tutela del segreto  istruttorio: la valorizzazione del parametro della concreta offensività nel nuovo orientamento della Corte europea, in Cass. pen., 2007, 4790; Bonzano C., Segreti, (Dir. proc.  pen.), in Enciclopedia giuridica del Sole 24 ore, Milano, 2008, 258; Caprioli F., Indagini  preliminari e udienza preliminare, in (a) Conso G., Grevi V., Bargis M., 493; Id.,  L’archiviazione, Napoli, 1994; Carli L., Indagini preliminari e segreto investigativo, in  Riv. it. dir. proc. pen., 1990, 764; Carnelutti F., La pubblicità del processo penale, in Riv.  dir. proc., 1955, 5; Id., Sistema di diritto processuale civile, Padova, 1936; Castellucci L.,  L’atto processuale: profili strutturali e modalità realizzative, in Spangher G., I, 26; Ceresa-Gastaldo M., Processo penale e cronaca giudiziaria: costituzionalmente illegittimo il  divieto di pubblicazione degli atti del fascicolo per il dibattimento, in Giur. cost., 1995,  2123; Chinnici D., L’immediatezza nel processo penale, Milano, 2005; Concas L., La garanzia penale del segreto istruttorio, Milano, 1963; Confalionieri A., Diritto ad essere  informati riservatamente della natura e dei motivi dell’accusa, in Dir. pen. proc., 2000,  1007; (b) Cordero F.; (a) Cordero F.; Id., Procedura penale, Milano 1991; Id., Il procedimento probatorio, in Id., Tre studi sulle prove penali, Milano, 1963, 53; Crespi A., La  tutela penale del segreto, Palermo, 1952; Crisafulli V., In tema di limiti alla cronaca giudiziaria, in Giur. cost., 1965, 241; Dalia A.A., Ferraioli M.; De Leone U., Il segreto professionale: limiti e garanzie, in Riv. it. dir. proc. pen., 1978, 675; Dean G., Gli atti, in  Spangher G., I, 170; De Luca G., Logica e metodo probatorio giudiziario, in Scuola pos.,  1965, 30; Esposito C., La libertà di manifestazione del pensiero e l’ordine pubblico, in  Giur. cost., 1963, 189; Falato F., Segreto: IV) Segreto investigativo, in Enc. giur. Treccani, XXVIII, Agg., Roma, 2006; Fassone E., Riflessioni sul tema della prova, in Quest.  Giust., 1985, 512; Ferrua P., Difesa (diritto di), in D. disc. pen., III, Torino, 1992, 157;  Fiandaca G., Musco E., Diritto penale. Parte speciale, I, Bologna, 20074; Filippi L., La  sentenza Dupuis c. Francia: la stampa “watchdog” della democrazia tra esigenze di giustizia, presunzione di innocenza e privacy, in Cass. pen., 2008, 813; Fiorio C., La nuova  prova nel processo penale, Padova, 2008; Florian E., Delle prove penali, Milano, 1924;  Foschini G., Il dar per letto (ficta lectio), in Foschini G., Tornare alla giurisdizione. Saggi  critici, Milano, 1971, 383; Giostra G., Processo penale e mass media, in Criminalia,  2007, 62; Id., Intercettazioni fra indagini e privacy. Primo, evitare soluzioni improvvisate,  in D&G, 2006, fasc. 31, 99; Id., Cronaca giudiziaria: il proibizionismo non serve, in Dir.  pen. proc., 1998, 799; Id., Segreto X) Segreto processuale (dir. proc. pen.), in Enc. giur.  Treccani, XXVIII, Agg., Roma, 1998; Id., Alt al divieto di pubblicare gli atti del fascicolo  per il dibattimento, in Dir. pen. proc., 1995, 659; Id., Processo penale e informazione,  Milano, 19892; Grevi V., Prove, in (a) Conso G., Grevi V., Bargis M., 295; Id., Segreto  istruttorio e stampa, in Quaderni della giustizia, 1982, fasc. 6, 4; Grifantini F.M., Art.  187, in (b) Conso G., Grevi V., 525; Id., Il segreto difensivo nel processo penale, Torino, 2001; Illuminati G., Ammissione e acquisizione della prova nell’istruzione dibattimentale, in Ferrua P., Grifantini F.M., Illuminati G., Orlandi R. (a cura di), La prova nel dibattimento penale, Torino, 20104, 75; Leone G., II; Lupo E., Artt. 114-116, in (a) Chiavario M., II, 43; Maffeo V., Art. 329, in (b) Giarda A., Spangher G., II, 4101; Malinverni A., Tonini P., Segreto: III) Segreto istruttorio, in Enc. giur. Treccani, XXVIII, Roma,     578 Daniela Chinnici   1992; Mantovani G., Informazione, giustizia penale e diritti della persona, Napoli, 2011;  Mari A., Inapplicabilità dell’art. 684 c.p. ai documenti di origine extraprocessuale, in  Cass. pen., 2011, 3783; Mastrototaro R., Segreto investigativo e diritto di difesa, Napoli,  2015; Mazza O., Il giusto processo tutela anche la riservatezza, in Dir. pen. proc., 1997,  1039; Molinari F.M., Il segreto investigativo, Milano, 2003; Nobili M., Il principio del  libero convincimento del giudice, Milano, 1974; Nuvolone P., Reati di stampa, Milano,  1951; Pannain R., Pubblicazione della sentenza di rinvio a giudizio, in Arch. pen., 1952,  II, 527; Paolozzi G., Saracino N.G., Segreto V) Tutela processuale del segreto, in Enc.  giur. Treccani, XXVIII, Roma, 1992; Pisa P., Il segreto di Stato. Profili penali, Milano,  1977; Pisani M., Italian Style: figure e forme del nuovo processo penale, Padova, 1998;  Id., La tutela penale delle prove formate nel processo, Milano, 1959; Pisapia G.D., Il segreto istruttorio nel processo penale, Milano, 1960; Rivello P.P., Pubblicazione arbitraria di atti processuali, in Enc. giur. Treccani, XXV, Roma, 1991; Id., Segreto (profili  processuali), in D. disc. pen., XIII, Torino, 1997, 80; Ruggiero R.A., I discutibili confini  dell’inutilizzabilità delle “dichiarazioni tardive” dei collaboratori di giustizia, in Cass.  pen., 2009, 2287; Sambuco G., Nessuna segretezza per la documentazione non acquisita  dall’autorità giudiziaria anche se presente nel fascicolo del pubblico ministero, in Proc.  pen. giust., 2012, fasc. 6, 96; Scaccianoce C., L’inazione del pubblico ministero, Milano,  2009; Siracusano D., Prova III) Nel nuovo codice di procedura penale, in Enc. giur. Treccani, XXIV, Roma, 1991; Taruffo M., La prova dei fatti giuridici. Nozioni generali, Milano, 1992; Id., Studi sulla rilevanza della prova, Padova, 1970; Tonini P., Segreto (IV)  Segreto investigativo, in Enc. giur. Treccani, XXVIII, Roma, 1992; Toschi A., Il segreto  nell’istruzione penale, Milano, 1988; Id., Segreto (diritto processuale penale), in Enc.  dir., XLI, Milano, 1989, 1098; Triggiani N., Giustizia penale e informazione. La pubblicazione di notizie, atti e immagini, Padova, 2012; Id., Segreto processuale e divieto di  pubblicazione (diritto processuale penale), in Enc. dir., Annali, II, 1, Milano, 2008, 1075;  Ubertis G., Artt. 114-116, in Amodio E., Dominioni O., II, 26; Id., La prova penale. Profili giuridici ed epistemologici, Torino, 1995; Valentini C., Stampa e processo penale: storia di un’evoluzione bloccata, in Proc. pen. giust., 2013, fasc. 3, 132; Voena G.P., Artt.  114-115, in (b) Giarda A., Spangher G., I, 1170; Zappulla A., Segreti versus contraddittorio in materia di intercettazioni, in Cass. pen., 2014, 4320.     Capitolo XII Udienza preliminare      di Fabio Cassibba e Serena Quattrocolo   Sommario   Introduzione. – 1. L’udienza preliminare: «due volte nella polvere, due volte sull’altar». – 2. La funzione di filtro: caduta, “fulgore” e ricaduta. – 3. Perfezionamento dell’imputazione e giurisprudenza  creativa. – 4. Il colpo inferto dal legislatore: il giudizio immediato custodiale. – Sezione I. Richiesta  di rinvio a giudizio e fissazione dell’udienza. – 1. Il perdurante squilibrio tra il rilievo funzionale e la  debolezza strutturale nella disciplina dell’udienza preliminare. – 2. Il deposito della richiesta di rinvio a giudizio. – 2.1. Le nullità della richiesta di rinvio a giudizio in rapporto alla disciplina ex art.  415-bis. – 2.2. Le regole per i procedimenti ex art. 416 comma 2-bis. – 3. Il contenuto della richiesta  di rinvio a giudizio. – 4. L’imputazione. – 4.1. La “perfettibilità” dell’imputazione generica secondo  le Sezioni Unite. – 4.2. Le imputazioni alternative. – 4.3. L’imputazione “ipertrofica”. – 5. La conoscenza degli atti. – 5.1. L’inutilizzabilità degli atti non depositati. – 5.2. La pretesa facoltà del pubblico ministero di selezionare gli atti. – 6. Verso l’instaurazione del contraddittorio camerale: la fissazione dell’udienza e gli avvisi. – Sezione II. Costituzione e partecipazione delle parti. – 1. Evoluzioni normative dell’udienza preliminare e funzione della verifica sulla costituzione delle parti. – 2.  La costituzione delle parti private eventuali: la parte civile. – 2.1. La costituzione del responsabile  civile. – 2.2. … e del civilmente obbligato per la pena pecuniaria. – 3. La costituzione dell’imputato:  il dilemma tra conoscenza effettiva e legale. – 4. (Segue) Vizi del processo cognitivo della vocatio  in ius dell’imputato. – 4.1. Difetto o nullità della notificazione. – 5. (Segue) L’assoluta impossibilità  a comparire. – 5.1. Caso fortuito e forza maggiore. – 5.2. L’impedimento a comparire dell’imputato  … – 5.3. … e delle alte cariche dello Stato. – 6. Altri difetti di costituzione della “difesa”: l’impedimento a comparire del difensore. – 6.1. Impedimento e nomina del sostituto processuale. – 7. La  scelta non partecipativa dell’imputato. – 7.1. Verifica di ipotesi di assenza “qualificata”. – 7.2. Accertamento dell’assenza “non qualificata”. – 8. (Segue) Sospensione per “irreperibilità”. – 8.1. Il  “sub-procedimento” di sospensione dell’udienza preliminare per irreperibilità dell’imputato. – 9.  Comparizione dell’imputato nel corso dell’udienza preliminare. – Sezione III. Svolgimento ed epiloghi decisori. – 1. Le indagini suppletive. – 1.1. La legittimazione e gli atti. – 2. Il contraddittorio  camerale: l’ammissione di atti e documenti. – 3. (Segue) Lo svolgimento della discussione e il contributo narrativo dell’imputato. – 4. L’attività probatoria ex artt. 421-bis e 422: profili generali. – 5.  Il supplemento investigativo ex art. 421-bis. – 5.1. I destinatari e l’oggetto dell’ordinanza ex art.  421-bis. – 5.2. L’avocazione ex art. 421-bis comma 2. – 6. L’acquisizione delle prove decisive per  l’emissione della sentenza di non luogo a procedere ex art. 422. – 7. L’innesto dell’incidente probatorio nell’udienza preliminare. – 8. La modifica dell’imputazione: la sfera dell’art. 423. – 9. (Segue)  Le insufficienti garanzie difensive. – 10. La riqualificazione giuridica del fatto. – 11. La deliberazione e la conoscenza dei provvedimenti. – 12. La sentenza di non luogo a procedere: le regole di  giudizio. – 13. (Segue) Non imputabilità e misure di sicurezza. – 14. (Segue) La “sommaria” motivazione. – 15. (Segue) I contenuti eventuali della sentenza di non luogo a procedere. – 16. Il ricorso                                Fabio Cassibba ha redatto l’Introduzione, la Sez. I e la Sez. III; Serena Quattrocolo ha re datto la Sez. II.      580 Fabio Cassibba e Serena Quattrocolo   per cassazione avverso la sentenza di non luogo a procedere. – 17. Il decreto che dispone il giudizio: i  requisiti della vocatio in iudicium. – 18. (Segue) L’enunciazione in forma chiara e precisa dell’accusa. –  19. (Segue) L’“irrituale” motivazione del decreto che dispone il giudizio. – Bibliografia.   Introduzione   1. L’udienza preliminare: «due volte nella polvere, due volte sull’altar».   All’udienza preliminare – nel disegno codicistico originario, autentico emblema del nuovo processo, unitamente all’esame incrociato 1 – ben si adattano i versi  dell’Ode manzoniana: dopo alterne sorti, l’istituto appare in profonda crisi, perché indebolito dalla prassi e, perfino, marginalizzato sul terreno legislativo.   Non è azzardato l’accostamento fra le vicende che hanno interessato l’udienza  preliminare e l’attuazione del contraddittorio nella formazione della prova in dibattimento. Cardini del codice del 1988, tesi a realizzare, su fronti diversi, l’obiettivo  comune del superamento del precedente sistema di tipo misto, udienza preliminare  e metodo probatorio dialettico hanno subìto una lenta e faticosa metabolizzazione  da parte della giurisprudenza costituzionale. Solo la costituzionalizzazione del contraddittorio nella formazione della prova, avvenuta del 1999, ha rappresentato il baluardo per scongiurare il ripetersi d’interventi demolitori del sistema 2 e, al contempo, il decisivo impulso affinché il legislatore ripristinasse la centralità del dibattimento 3, fondato sull’acquisizione dialettica della prova dichiarativa 4.   Le conclusioni suonano assai diverse per l’udienza preliminare. Sin dall’entrata in vigore del codice del 1988, l’istituto si caratterizzava per una triplice funzione 5: deflazionare il dibattimento, evitando l’instaurazione di giudizi superflui;                               1 Cfr. E. Amodio, L’udienza preliminare, 2172.   2 Cfr. P. Ferrua, Il ‘giusto processo’, spec. 12 ss. Sulle vicende che hanno interessato il   contraddittorio nella formazione della prova nel primo decennio del codice del 1988, cfr., per  tutti, F. Caprioli, Palingenesi, 59 ss.; O. Mazza, Giudizio di primo grado, 359 ss.   3 Sulla centralità del dibattimento nel sistema codicistico originario, cfr. G. Illuminati, Il  nuovo dibattimento, 355-356; G. Ubertis, Giudizio di primo grado, 522.   4 Peraltro, l’«inarrestabile declino della prova dichiarativa al cospetto delle prove di tipo  documentale e [l’]impiego sempre più massiccio di strumenti probatori a elevato tasso tecnologico-scientifico […] destinati per loro stessa natura a trovare attuazione in contesti non dibattimentali» inducono a reputare non «scongiurato il rischio che il baricentro del processo penale  torni progressivamente a spostarsi dal dibattimento alla fase che lo precede», cfr. F. Caprioli,  Indagini preliminari, 522.   5 Cfr., per tutti, G. Lozzi, L’udienza preliminare, 15 ss.      Udienza preliminare 581   assicurare l’attuazione del diritto alla prova; porsi come contesto spaziale e temporale per la scelta del rito da parte dell’imputato, che godeva, a tali fini,  dell’integrale discovery degli atti d’indagine.   Rispetto a quel tempo, la funzione probatoria dell’udienza preliminare e il ruolo cardine per la scelta dei riti alternativi risultano ancor più intimamente avvinti e  senza dubbio irrobustiti. Le riforme operate dalle leggi 14.12.1999, n. 479 e  20.12.2000, n. 274 manifestano il secondo momento di “fulgore” dell’udienza  preliminare, dopo l’ampio consenso che ne aveva accompagnato l’introduzione.  L’anticipazione del deposito del fascicolo delle indagini ad opera del pubblico  ministero ex art. 415-bis in un momento pre-processuale, il rilievo assegnato a situazioni soggettive tipiche del giudizio, quali il legittimo impedimento e l’assenza, nonché gli ampi spazi per l’acquisizione delle prove, su iniziativa delle  parti e del giudice, delineano un «collegamento strategico» 6  fra la fase dell’udienza preliminare e i riti alternativi. Nel disegno legislativo, l’aumentata incidenza dei riti alternativi è ampiamente propiziata dal rafforzamento della funzione  probatoria rivestita dall’udienza preliminare: l’effettiva completezza del quadro  probatorio induce l’imputato a “piegarsi” al giudizio abbreviato; circa l’applicazione della pena su richiesta delle parti, poi, giocano un identico – se non ancora  maggiore – ruolo l’introduzione del c.d. patteggiamento allargato e l’anticipazione del termine finale per la scelta del rito.   2. La funzione di filtro: caduta, “fulgore” e ricaduta.   Il moto oscillatorio che ha connotato le vicende dell’udienza preliminare  emerge, con prepotenza, in rapporto al soddisfacimento della vocazione selettiva  dell’istituto7.   Le aspettative circa l’effettività della funzione di filtro rispetto ad imputazioni  «azzardate» 8 erano andate presto deluse, anche a causa delle originarie scelte  normative. Il criterio per emettere la sentenza di non luogo procedere – l’“evidente [l’]innocenza” dell’imputato 9 – ne comprimeva sensibilmente la sfera operativa: la stessa funzione di screening propria dell’udienza preliminare restava  evanescente 10. Persino dopo la soppressione della regola di giudizio in parola –                               6 R.E. Kostoris, Udienza preliminare, 50.  7 In generale sul tema, in chiave comparatistica, cfr., da ultimo, D. Negri, Il controllo sul l’accusa, 53 ss.   8  L’espressione ricorre in E. Amodio, L’udienza preliminare, 2172 ss.; O. Dominioni,   Chiusura delle indagini, 69; G. Lozzi, L’udienza preliminare, 15 ss.  9 Sul significato della teoria in parola, poi resa obsoleta dalla legge n. 105/1993, F. Caprio li, L’archiviazione, 360 ss.; M. Daniele, Profili sistematici, 42 ss.  10 Cfr. G. Conso, Conclusioni, 177; V. Grevi, Archiviazione, 1314; G. Lozzi, L’udienza   preliminare, 18 ss.     582 Fabio Cassibba e Serena Quattrocolo   per opera della legge 8.4.1993, n. 105 – si è perpetuato un netto scarto tra i risultati auspicati e quelli conseguiti. Ha pesato negativamente l’accoglimento da parte  della Corte costituzionale di un criterio prognostico ancora troppo debole al fine  di sciogliere l’alternativa decisoria tipica dell’udienza preliminare. Il decreto che  dispone il giudizio sarebbe stato imposto in tutti i casi in cui il dibattimento fosse  stato utile per sciogliere i dubbi che ancora si addensavano sulla fondatezza dell’imputazione all’esito dell’udienza preliminare, in situazioni, cioè, d’insufficienza e contraddittorietà della prova. In breve, al giudice era sbarrata la strada della  sentenza di non luogo a procedere quando si fosse profilato un giudizio dibattimentale caratterizzato da «soluzioni aperte» 11.   La profonda rimodulazione delle regole di giudizio per emettere la sentenza  di non luogo a procedere – attuata dalla legge n. 479/1999 – mirava ad arginare  una simile prassi. Due i pilastri del “secondo altare” su cui venne nuovamente innalzata l’udienza preliminare: da un lato, l’esplicita attribuzione al giudice del potere di bilanciare le circostanze ai fini dell’emissione del proscioglimento ex art.  425 comma 2, che orientava spiccatamente verso il merito il controllo giurisdizionale 12; dall’altro, il rilievo assegnato all’insufficienza e alla contraddittorietà  della prova al fine dell’emissione della sentenza di non luogo a procedere. Strumentale a questi fini era, poi, l’introduzione – nel novellato art. 422 – di un potere  acquisitivo officioso inedito, perché il relativo esercizio era finalizzato esclusivamente ad assumere le prove decisive per emettere la sentenza ex art. 425.   Tutto ciò induceva (e ancora induce) a ritenere come avesse perso di attualità il  legame originariamente ravvisato fra le sole imputazioni azzardate e l’epilogo  proscioglitivo all’esito dell’udienza preliminare: se quel nesso fosse ancora esistito dopo la riforma del 1999, niente sarebbe davvero mutato rispetto all’impianto  codicistico originario. Senza evocare scenari inquisitori, va rivalutata l’idea che  «il non luogo a procedere corrisponde al vecchio proscioglimento istruttorio, motivabile anche da prove insufficienti» 13.   Si badi, le novelle legislative sono state significative sino al punto d’indurre la  giurisprudenza costituzionale 14 e le Sezioni Unite 15 a ravvisare nell’udienza preliminare un “momento di giudizio” a contenuto meritale, benché sul terreno  dogmatico sia indubbio che il controllo ivi compiuto resti di natura processuale.  Ciò, però, non implica un basso standard probatorio per giustificare il rinvio a                               11 La sentenza ex art. 425 avrebbe dovuto essere emessa «nelle sole ipotesi in cui [fosse]   fondato prevedere che l’eventuale istruzione dibattimentale non possa fornire utili apporti per  superare il quadro di insufficienza o di contraddittorietà probatoria» (C. cost., 15.3.1996, n.  71). Cfr., anche, fra le molte, Cass., Sez. I, 18.11.1998, Gabriele, in Cass. pen., 1999, 3544;  Cass., Sez. VI, 7.5.1996, Carnevale, in Dir. pen. proc., 1997, 174.   12 Sul punto, peraltro, v. immediatamente infra.  13 F. Cordero, Procedura, 970.   14 Cfr., per tutte, C. cost., 12.7.2002, n. 335; C. cost., 6.7.2001, n. 224.  15 Cfr. Cass., Sez. Un., 9.7.2003, Ferrara, in Cass. pen., 2003, 3706.     Udienza preliminare 583   giudizio: la fase è chiamata a svolgere la funzione di filtro in rapporto ad imputazioni sorrette da elementi probatori insufficienti o contraddittori 16. Riduttivo affermare che, in tali casi, l’imputazione possa qualificarsi come addirittura azzardata, poiché il riferimento lessicale vale a connotare solo le imputazioni del tutto  sguarnite di corredo probatorio 17.   Ma neppure la riforma del 1999 ha intaccato la sfera del decreto che dispone il  giudizio. Resta debole l’attitudine dell’udienza preliminare a deflazionare il dibattimento, lungo il binario ordinario, fuori dall’ambito dei riti alternativi. L’innalzamento dell’udienza preliminare agli “altari” propri di un controllo esteso al merito  è rimasto lettera morta: la prassi giurisprudenziale ha, da subito, svilito il significato innovativo del tenore dell’art. 425 e, in definitiva, ha aggirato la ratio dell’intervento riformatore. Ed ecco la seconda, pesante caduta nella polvere dell’udienza preliminare. Secondo la giurisprudenza, il giudice dell’udienza preliminare deve disporre il rinvio a giudizio quando reputi non superflua l’istruzione dibattimentale 18: il criterio decisorio resta, ancora, l’utilità del dibattimento, anche in presenza di elementi di prova insufficienti o contraddittori 19. L’epilogo  privilegiato rimane, a dispetto della sua stessa collocazione codicistica, il decreto  che dispone il giudizio, la cui emissione – sia detto per inciso – sembra anche favorita dal minor impegno richiesto al giudice sul terreno giustificativo.   Più di recente, la riforma sulla prescrizione – operata dalla legge 5.12.2005, n.  251 – ha escluso il giudizio di bilanciamento fra le circostanze in vista del proscioglimento: il conseguente, “sostanziale azzeramento” della portata prescrittiva  dell’art. 425 comma 2 20  indebolisce ulteriormente la funzione di filtro dell’udienza preliminare.                                  16 Cfr., per tutti, E. Amodio, Lineamenti, 31; G. Lozzi, Lezioni, 422 ss.  17 Per O. Dominioni, Udienza preliminare, 129, l’imputazione azzardata è quella «sicura mente infondata».  18 La sentenza di non luogo a procedere s’impone quando non esista una prevedibile possi bilità che il dibattimento possa pervenire ad un epilogo diverso dal proscioglimento: cfr., fra le  altre, Cass., Sez. VI, 12.1.2012, Petramala e altri, CED, 2012/252280; Cass., Sez. II, 14.5.2010, Orsini e altri, CED, 2010/247860; Cass., Sez. IV, 6.10.2009, Pontessilli e altri, CED, 2009/245464;  ma v. già, all’indomani dell’entrata in vigore della legge n. 579/1999, Cass., Sez., VI, 16.11.2001,  Acampora, in Cass. pen., 2002, 1632, che si rifà alla ricostruzione operata dalla già rammentata sent. cost. n. 71/1996.   19 Cfr., fra le ultime, Cass., Sez. VI, 26.6.2014, C., CED, 2014/260248; Cass., Sez. VI,  27.11.2012, Cappello e altri, CED, 2013/254241; Cass., Sez. VI, 17.7.2012, Rolla, CED,  2012/253127.   20 Così, F. Caprioli, Indagini preliminari, 676. Cfr., altresì, Cass., Sez. V, 17.12.2010, Porro e altri, CED, 2010/249245.     584 Fabio Cassibba e Serena Quattrocolo   3. Perfezionamento dell’imputazione e giurisprudenza creativa.   Un ulteriore fattore acuisce la crisi in cui versa, oggi, l’udienza preliminare.  Viene in gioco l’indirizzo delle Sezioni Unite secondo cui il giudice dell’udienza  preliminare, posto di fronte ad un’imputazione generica, non solo non può dichiararne la nullità, trasmettendo gli atti all’organo dell’accusa, ma ha, addirittura, il  potere-dovere di sollecitare il pubblico ministero ad apportare le necessarie  integrazioni all’enunciazione del fatto contestato; solo in seconda battuta,  nell’eventualità in cui la parte pubblica non dovesse procedere nel senso indicato  dal giudice, quest’ultimo dovrebbe trasmettere gli atti in forza dell’art. 521 21.   Al di là delle critiche al farraginoso e debole percorso motivazionale dispiegato dalla pronuncia in discorso, preme per il momento evidenziare le negative ricadute sistematiche di una simile prassi.   Le conclusioni cui pervengono le Sezioni Unite si pongono in aperto contrasto  con la basilare esigenza della ripartizione delle funzioni fra giudice e pubblico  ministero, nonché col ruolo di dominus dell’esercizio dell’azione penale (e, dunque, della formulazione dell’imputazione) tipico di quest’ultimo. Per condividere  l’assunto non occorre neppure far leva sulla riconosciuta natura di “giudizio” assegnata all’udienza preliminare 22. Il potere del giudice d’indicare al pubblico ministero le lacune dell’imputazione e i correlativi profili descrittivi atti a colmarle  non rafforza la funzione di filtro ma incentiva l’emissione del decreto che dispone  il giudizio 23. V’è di più: le Sezioni Unite legittimano il giudice a integrare in  prima persona l’imputazione carente 24. Simili, dirette ingerenze integrative sui  profili descrittivi dell’imputazione, portando ad ampliamenti dei temi di prova  oggetto del dibattimento, rendono concreto il rischio di una signoria del giudice  dell’udienza preliminare sull’imputazione, a tutto discapito della necessaria terzietà.   Un simile indirizzo indebolisce il ruolo sistematico dell’udienza preliminare,  quasi rivitalizzando un istituto in stato di asfissia (se non defunto), come la rinuncia dell’imputato all’udienza preliminare, in vista dell’immediata celebrazione del  dibattimento. Si sa che i motivi che inducono l’imputato a formulare la rinuncia  ex art. 419 comma 5 restano insondabili e, soprattutto, giuridicamente irrilevanti,                               21 Cfr. Cass., Sez. Un., 20.12.2007, Battistella, in Cass. pen., 2008, 2313 ss., ma v. già C.  cost., 14.4.1995, n. 131 (ord.) e, soprattutto, C. cost., 7.3.1994, n. 88.   22 V. supra, 2.  23 Che l’impulso giurisdizionale integrativo dell’imputazione sia finalizzato alla “stabiliz zazione” dell’accusa in vista del giudizio dibattimentale, non già dell’emissione della sentenza  di non luogo a procedere, è confermato pure dalla prassi giurisprudenziale, se è vero che la  Cassazione ha correttamente riconosciuto la nullità del decreto che dispone il giudizio emesso  per un’imputazione integrata, sul piano descrittivo, direttamente dal giudice dell’udienza preliminare: cfr. Cass., Sez. I, 3.4.2001, Bocchetti, in Cass. pen., 2003, 3470.   24 Cfr. Cass., Sez. Un., 20.12.2007, Battistella, cit., 2315.     Udienza preliminare 585   in quanto dettati da incoercibili valutazioni strategiche 25. L’imputato, consapevole della genericità dell’imputazione, avrebbe buon gioco a rinunciare all’udienza  preliminare: giunto a dibattimento, egli potrebbe dedurre la nullità del capo d’imputazione, così innescando la regressione del rito 26. Da qui, una sorta di eterogenesi dei fini: la discutibile ricostruzione delle Sezioni Unite – volta ad assicurare  la ragionevole durata del processo e inequivocabilmente animata da un «horror  regressionis» 27 – rischia d’implicare negative ripercussioni, procrastinando i tempi processuali.   4. Il colpo inferto dal legislatore: il giudizio immediato custodiale.   Il legislatore – dopo tanti rimaneggiamenti alla disciplina dell’udienza preliminare e, forse, condizionato dalla riscontrata inidoneità selettiva dell’istituto – ha  finito col compiere scelte di politica criminale che mostrano una «malcelata sfiducia» 28 verso l’istituto. Si allude all’introduzione del giudizio immediato custodiale 29, la cui richiesta è configurata come automatica e doverosa in capo al  pubblico ministero 30.   Il disegno legislativo si fonda – ecco un inopinato ribaltamento del criterio  proiettato sul dibattimento – sulla superfluità della stessa udienza preliminare:  inutile instaurarla quando il quadro probatorio, cristallizzato in sede cautelare, sia                               25 Ragionevole, però, che una simile scelta sia indotta dalla volontà di giungere celermente  a una pronuncia favorevole, suscettibile di passare in giudicato, e, comunque, di evitare d’incappare in una vocatio in iudicium probatoriamente qualificata, perché emessa all’esito dell’udienza preliminare, così come rimodellata dalla legge n. 479/1999.   26 Non si dimentichi, peraltro, che la più recente giurisprudenza di legittimità – facendo leva sulla ricostruzione proposta dalla già rammentata Cass., Sez. Un., 20.12.2007, Battistella – è  giunta, improvvidamente, a riconoscere come «abnorme, perché in contrasto con le esigenze di  ragionevole durata del processo» e perché «foriera di una patologica situazione di stallo processuale», l’ordinanza con la quale il giudice del dibattimento, «nell’ipotesi di genericità o indeterminatezza dell’imputazione, restituisce gli atti del pubblico ministero senza averlo preventivamente sollecitato ad integrare o precisare la contestazione» e «senza [avere] individua[to] i profili della contestazione necessitanti di specificazione» (Cass., Sez. VI, 27.11.2013,  Bonanno, CED, 2013/258771; Cass., Sez. III, 9.7.2013, Lindegg, CED, 2013/256974).    27 L’espressione è di O. Mazza, Imputazione, 54.  28 E. Valentini, La poliedrica, 283.  29 Per l’impiego di questo lessico, cfr. R. Orlandi, Procedimenti speciali, 766.  30 Cfr. F. Cordero, Procedura, 1070-1071; R. Orlandi, Procedimenti speciali, 767-768. Lo   scenario non è del tutto inedito: già nel 2006, il legislatore aveva, in chiave diametralmente  opposta, prescritto che il pubblico ministero avrebbe dovuto formulare richiesta di archiviazione quando, non essendo stati acquisiti ulteriori elementi a carico dell’indagato, la Corte di cassazione avesse escluso la sussistenza dei gravi indizi di colpevolezza (art. 405 comma 1-bis).  Ma la Consulta ha fulminato la previsione: cfr. C. cost., 24.4.2009, n. 121.     586 Fabio Cassibba e Serena Quattrocolo   talmente definito da far ritenere che il contraddittorio tra le parti non possa condurre alla pronuncia di una sentenza di non luogo a procedere 31.   Lo svilimento dell’udienza preliminare sacrifica gli imputati detenuti, che sono  i naturali destinatari dell’esigenza di assicurare la massima effettività del diritto di  difesa 32: l’elisione della fase avvantaggia solo il pubblico ministero.   Nel rito speciale di nuovo conio si confondono il piano cautelare e quello  del controllo sulla fondatezza dell’imputazione. Il confronto dialettico sulla  fondatezza dell’imputazione – sulla base dell’intero patrimonio conoscitivo raccolto nelle indagini preliminari, integrato in udienza preliminare – è surrogato da  un vaglio a cognizione sommaria perché incompleta 33, come quello operato, in un  primo momento, dal giudice che ha disposto la misura e, in un secondo, eventuale 34 momento, dal tribunale del riesame. Non solo. L’emissione della sentenza di  non luogo a procedere certo non neutralizza il potere di domanda cautelare: l’organo dell’accusa è sempre legittimato a chiedere e ottenere la revoca della sentenza ex art. 425, con un’ordinanza che ne rimuove l’efficacia preclusiva verso l’applicazione di misure cautelari per lo stesso fatto 35. Tuttavia, la sentenza di non  luogo a procedere causa ex lege la perdita di efficacia della misura cautelare: sicché, il giudizio immediato custodiale scongiura anche un simile rischio, “scaricando” sul giudice del dibattimento il compito di verificare se sussistano i presupposti di validità per la privazione della libertà personale.   Agevoli le conclusioni: l’udienza preliminare viene marginalizzata, perché  riservata ai reati – meglio, agl’imputati – che non destano particolare allarme  sociale 36. Emerge un paradosso: poiché il “nuovo” procedimento speciale non  scatta per il latitante, costui «viene “gratificato” di un’udienza preliminare che                               31 Cfr. Cass., Sez. II, 1.7.2009, Moramarco, CED, 2009/244804 (in motivazione).  32 Cfr., in chiave estremamente critica, R. Orlandi, Procedimenti speciali, 769-770, il quale   sottolinea pure l’irragionevole disparità di trattamento che la disciplina genera, tanto più nei  casi in cui il giudizio immediato custodiale risulti, ormai giunti a dibattimento e, dunque, a posteriori, male istaurato: in simili eventualità, la perdita dell’udienza preliminare resta irreparabile; da qui i dubbi di legittimità costituzionale della disciplina in parola per violazione degli  artt. 3 e 24 comma 2 Cost.   33 Sul punto, per tutti, F. Viggiano, Cautele, 44 ss.  34 L’impulso all’attivazione del procedimento de libertate, rimesso alla difesa, dipende da   valutazioni tattiche e strategiche.  35 Cfr. Cass., Sez. Un., 23.2.2000, Romeo, in Cass. pen., 2001, 48 ss.  36 Cfr. E. Valentini, La poliedrica, 284. La scelta, però, si rivela in controtendenza rispetto   alla previsione dell’udienza preliminare nei procedimenti che si svolgono dinanzi al tribunale  in composizione monocratica, fuori dai casi in cui è imposto il decreto di citazione diretta a  giudizio: come noto, si tratta di delitti, non necessariamente di lieve entità, ma rispetto ai quali  emerge un tendenziale minor impiego dello strumento cautelare. Da qui, il rischio di un’incentivazione del ricorso alla custodia cautelare anche per tali ipotesi, onde rientrare nella sfera  operativa dell’art. 453 comma 1-bis.     Udienza preliminare 587   non gli spetterebbe se si costituisse» 37. Più in generale, la manovra legislativa innesca un effetto pregiudizievole per l’efficienza del sistema. Il decreto che dispone il giudizio immediato custodiale spinge l’imputato verso le più tranquillizzanti,  perché premiali, sponde del giudizio abbreviato: più linearmente, però, il rito alternativo avrebbe potuto innestarsi nella fase dell’udienza preliminare. Del resto,  il salto dell’udienza preliminare non è nemmeno compensato dall’inevitabile  maggior dispiego di tempo e di risorse imposto dalla celebrazione del giudizio dibattimentale.   L’inettitudine dell’udienza preliminare a evitare l’instaurazione di dibattimenti  superflui mostra il punto debole dell’architettura codicistica. L’intenzione, tradita,  del legislatore era di affiancare alla centralità del dibattimento un’udienza preliminare davvero nevralgica per l’efficienza della complessa macchina processuale,  pur con tutte le difficoltà insite nella scelta di «costruire un sistema» che esalta il  dibattimento ma che, al contempo, «cerca di favorire forme procedimentali volte a  evitare proprio tale fase» 38.   A meno di lungimiranti mutamenti di rotta ad opera della prassi e del legislatore, la crisi in cui versa l’udienza preliminare sembra irreversibile. A tal punto,  posto che lo svolgimento dell’udienza preliminare implica, comunque, un significativo dispendio di risorse, sarebbe più conveniente eliminare o, quanto meno,  rendere facoltativa 39, non già la fase, bensì la sola funzione di controllo sulla fondatezza dell’imputazione, con ciò rinunciando a un istituto ben poco praticato e  difficilmente conciliabile col sistema, quale è la revoca della sentenza di non luogo a procedere. Si tocca il cuore della questione: posto che «l’udienza preliminare  riesce utile in quanto filtri le domande» 40, è paradossale mantenerla quando la sua  funzione davvero tipica è anche quella maggiormente negletta.                                  37 R. Orlandi, Procedimenti speciali, 767.  38 M. Nobili, La nuova procedura, 31.  39 Quest’ultima proposta era già stata autorevolmente prospettata, oltre venti anni orsono,   da O. Dominioni, Giudici e parti, 83-84; in senso contrario v., all’epoca, G. Pisapia, Riflessioni, 482.   40 F. Cordero, Procedura, 970.     588 Fabio Cassibba e Serena Quattrocolo      Sezione I Richiesta di rinvio a giudizio e fissazione dell’udienza.   1. Il perdurante squilibrio tra il rilievo funzionale e la debolezza strutturale  nella disciplina dell’udienza preliminare.   Il disegno della legge 14.12.1999, n. 479 – volto a rafforzare la funzione dell’udienza preliminare, al duplice scopo di evitare l’instaurazione di dibattimenti a  fronte di accuse infondate e di propiziare l’adozione dei riti alternativi 41 – non è  stato supportato da coerenti scelte normative, al fine di scandire in maniera più  nitida lo svolgimento dell’udienza. A dispetto del ruolo nevralgico rivestito dalla  fase sul piano funzionale 42 , la struttura dell’udienza preliminare continua a  essere debolmente tracciata da previsioni scarne, che fungono, in sostanza, da  mero «canovaccio normativo» 43, idonee più a orientare, che a condizionare, il  comportamento delle parti e del giudice. Per larghi tratti, le attività che si svolgono nell’udienza preliminare restano caratterizzate da un pericoloso amorfismo,  inadeguato per vincolare la prassi al rigoroso rispetto del principio di legalità processuale, imposto dall’art. 111 comma 1 Cost. 44.   Valgano pochi esempi di emblematica attualità. Anzitutto, la fase dell’ammissione degli atti e dei documenti, destinata a rivestire un rilievo sempre crescente  alla luce degli ampi spazi investigativi che il sistema offre, non solo al pubblico  ministero ma anche alla difesa, sin dalla notificazione dell’avviso di cui all’art.  415-bis, ma in cui la prassi ancora stenta a ravvisare un imprescindibile segmento                               41 S’inscrivono pienamente in una simile prospettiva l’ampliamento dei poteri probatori   delle parti, e, soprattutto, del giudice (v. infra, Sez. III, 3), la rimodulazione delle regole per la  sentenza di non luogo a procedere (v. infra, Sez. III, 12), così come l’anticipazione dei riti alternativi al dibattimento nel contesto spaziale e temporale dell’udienza preliminare, anticipando il termine finale per la richiesta del patteggiamento. In chiave strumentale al raggiungimento di tali obiettivi sono state, poi, irrobustite le garanzie partecipative in vista dell’udienza (v.  infra, Sez. II).   42 Per un inquadramento critico del tema, assai di recente, volendo, F. Cassibba, L’“insostenibile leggerezza”, 69 ss.    43 O. Dominioni, Udienza preliminare, 126.  44 Sul riconoscimento del principio di legalità processuale da parte dell’art. 111 comma 1   Cost. v., per tutti, O. Mazza, I protagonisti, 54 ss.; G. Ubertis, Sistema, 37.     Udienza preliminare 589   dell’attività probatoria, prodromico alla discussione 45. Oppure, la modifica dell’imputazione, ove il consolidato indirizzo di legittimità ha ormai assegnato al  giudice poteri di “gestione” del contenuto descrittivo dell’accusa, sconosciuti sul  terreno positivo e, addirittura, alieni dal sistema 46. Infine, l’innesto dell’incidente  probatorio nell’udienza preliminare 47, ove il perdurante silenzio legislativo spalanca alla giurisprudenza ampi spazi per soluzioni casistiche, inidonee ad assicurare l’uniforme funzionamento e l’efficienza della macchina giudiziaria 48.   Insomma, benché dotata – sin dall’origine – di una tendenziale «“autosufficienza” 49 nella prospettiva di garantire uno sviluppo dialettico [che] si avvicin[i]  in modo sensibile allo standard dibattimentale» 50, la disciplina positiva che regola l’udienza preliminare resta quasi sempre lacunosa. A oltre un ventennio dall’introduzione dell’udienza preliminare, e a più di dieci anni dalla sua rivisitazione  legislativa più pregnante, il legislatore tarda ancora a recepire l’insegnamento di  Francesco Carnelutti: perché un istituto possa adempiere allo scopo tipico, occorre che la relativa «struttura [sia] subordinata alla funzione e non viceversa» 51.   Il principio costituzionale di legalità processuale costituisce, dunque, l’ineliminabile canone per ricostruire la disciplina dell’udienza preliminare, allo scopo  d’individuare soluzioni che contengano il debordante ruolo assunto dalla prassi  giurisprudenziale in un contesto tanto delicato, specie nella prospettiva della tutela effettiva del diritto di difesa. Né il necessario, maggior tasso di formalizzazione  delle attività espletate nell’udienza preliminare può essere percepito come un  ostacolo all’attuazione della ragionevole durata del processo. La semplificazione  delle forme – pur strumentale ad assicurare la ragionevole durata – non si risolve  nell’unico strumento per soddisfare l’obiettivo imposto dall’art. 111 comma 2  Cost. È perentoria la Corte costituzionale: il «principio di ragionevole durata del  processo non può comportare la vanificazione di altri valori costituzionali coinvolti, primo fra i quali il diritto di difesa» 52. Di più: «il diritto di difesa ed il principio di ragionevole durata del processo non possono [neppure] entrare in comparazione, ai fini del bilanciamento, indipendentemente dalla completezza del si                             45 V. amplius, infra, Sez. I, 4.1.  46 V., con particolare riguardo alla modifica dell’imputazione ex art. 423, per tutti, O. Maz za, Imputazione, 39 ss. Sul tema v. amplius, infra, Sez. III, 8.  47 Anche qui, viene in gioco un istituto destinato a rivestire un rilievo crescente, in forza,   non solo, del sempre maggiore impiego della perizia, ma anche del continuo aumento legislativo dei casi in cui la procedura di acquisizione anticipata della prova prescinde da esigenze di  irripetibilità del contributo conoscitivo.   48 V. amplius, infra, Sez. III, 7.  49 A differenza di quanto vale per altri modelli camerali: cfr. E. Amodio, Art. 127, 88-89;   G. Di Chiara, Il contraddittorio, 194 ss.  50 G.P. Voena, Udienza penale, 508.   51 F. Carnelutti, Principi direttivi, 189.  52 C. cost., 19.11.2002, n. 458 (ord).     590 Fabio Cassibba e Serena Quattrocolo   stema delle garanzie. Ciò che rileva è esclusivamente la durata del “giusto” processo […]. Un processo non “giusto”, perché carente sotto il profilo delle garanzie, non è conforme al modello costituzionale, quale che sia la sua durata» 53.   2. Il deposito della richiesta di rinvio a giudizio.   Nel procedimento dinanzi alla corte d’assise e al tribunale, in composizione  collegiale o monocratica 54, la fase dell’udienza preliminare prende avvio col deposito, da parte del pubblico ministero, della richiesta di rinvio a giudizio e del  fascicolo delle indagini preliminari ex art. 416 nella cancelleria del giudice, individuato ai sensi dell’art. 328 commi 1-bis e 1-quater 55.   L’autentica portata degli atti regolati dall’art. 416 ai fini del corretto esercizio  dell’azione penale emerge solo in rapporto alla disciplina dell’avviso di conclusione delle indagini preliminari ex art. 415-bis. Non è azzardato affermare che  la fase che corre fra il deposito dell’avviso di conclusione delle indagini preliminari e il deposito della richiesta di rinvio a giudizio rivesta una funzione preparatoria per l’esercizio del contraddittorio in seno all’udienza preliminare. Benché la  ratio della «presa di contatto» fra difesa e pubblico ministero 56 sia quella d’indurre l’organo dell’accusa a desistere dal proposito di esercitare l’azione penale,  la complessiva disciplina ex art. 415-bis è strumentale a rendere effettivo il dovere  del pubblico ministero di formulare un’imputazione descrittivamente esaustiva e  supportata da un quadro probatorio davvero completo 57. Dal punto di vista funzionale, l’avviso di conclusione delle indagini preliminari contribuisce ad assicurare il rispetto del principio di obbligatorietà dell’azione penale e l’effettivo controllo sulla fondatezza dell’imputazione da parte del giudice dell’udienza preliminare.   L’introduzione dell’istituto non era imposta dall’art. 24 comma 2 Cost. 58 .  Nondimeno, il legislatore ha inteso istituire un preciso nesso funzionale fra                               53 C. cost., 4.12.2009, n. 317. Sul sempre delicato tema del rapporto fra effettività del diritto  di difesa ed attuazione della ragionevole durata del processo – qui appena accennato – v., per tutti, anche per ulteriori riferimenti bibliografici, D. Vicoli, La “ragionevole durata”, 35 ss.   54 Ovviamente, fuori dai casi in cui sia doverosa la citazione diretta a giudizio ex art. 550.  55 Ai fini dell’individuazione del giudice, una significativa deroga al criterio della competenza   territoriale opera – si sa – nei procedimenti per i delitti attribuiti al procuratore distrettuale dall’art. 51 comma 3-bis e comma 3-quater, ai sensi dell’art. 328 comma 1-bis, nonché in quelli per  i delitti indicati dall’art. 51 comma 3-quinquies, ai sensi dell’art. 328 comma 1-quater. A ben vedere, la deroga risulta eventuale: la competenza funzionale dell’ufficio distrettuale scatta per i soli  delitti che già non gli sarebbero attribuiti mercé gli ordinari criteri ratione loci.   56 L’espressione è di F. Caprioli, Nuovi epiloghi, 271.  57 Per questa ricostruzione v., volendo, F. Cassibba, L’udienza preliminare, 74 ss.  58 Cfr. C. cost., 30.7.2003, n. 287 (ord.).      Udienza preliminare 591   l’avviso ex art. 415-bis e la richiesta di rinvio a giudizio. L’esercizio delle facoltà  difensive ex art. 415-bis comma 3 fra la notificazione dell’avviso di conclusione  delle indagini preliminari e il deposito della richiesta di rinvio a giudizio – in via  anticipata rispetto all’esercizio dell’azione penale, benché non più tempestiva per  assicurare l’effettività della difesa 59 – incide sulle cadenze e sui presupposti per la  valida instaurazione del processo. Affinché l’intento di garantire il diritto di difesa  in una fase tanto delicata del procedimento non si riduca a flatus vocis, l’invio  dell’avviso ex art. 415-bis e dell’invito a comparire nei casi di cui all’art. 416  comma 1, sono stati presidiati da espresse comminatorie di nullità della richiesta  di rinvio a giudizio.   2.1. Le nullità della richiesta di rinvio a giudizio in rapporto alla disciplina  ex art. 415-bis.  La riforma del 1999 introduce una precisa concatenazione nel segmento fra la   conclusione delle indagini preliminari e l’esercizio dell’azione penale, irrigidendone le cadenze, secondo una scelta inedita. Ai sensi dell’art. 416 comma 1, la  richiesta di rinvio a giudizio è affetta da nullità a regime intermedio quando non  sia preceduta dalla notificazione all’indagato e al suo difensore dell’avviso di  conclusione delle indagini preliminari, nonché quando non sia stato inviato ai  medesimi soggetti l’invito a comparire, qualora l’indagato abbia chiesto di essere  interrogato (art. 415-bis comma 3) 60.   Sul piano strutturale, l’indefettibile concatenazione costruita dal legislatore fra                               59 Cfr., per tutti, F. Caprioli, Nuovi epiloghi, 271.  60 Cfr. Cass., Sez. VI, 9.7.2003, Giunta, in Cass. pen., 2004, 3749; Cass., Sez. VI, 5.6.2003,   Rabeschi, ivi, 2004, 3673; Cass., Sez. I, 22.5.2003, Mariottini, ivi, 2004, 4193; Cass., Sez. III,  26.11.2002, Di Salvo, ivi, 2004, 1342; Cass., Sez. III, 26.11.2001, Er Regraui, ivi, 2002, 3849.  In dottrina, per tutti, A. Marandola, Due significative novità, 1134; A. Scalfati, La riforma,  2818. Per Cass., Sez. VI, 6.2.2003, Sindoni, in Cass. pen., 2004, 3746-3747, invece, viene in  gioco una nullità meramente relativa, secondo cui la nullità della richiesta di rinvio a giudizio  ove sia stato omesso l’avviso di conclusione delle indagini preliminari, «riguardando il primo  atto relativo all’udienza preliminare, rientra fra quelle relative di cui all’art. 181 comma 2 e  deve essere eccepita prima del decreto che dispone il giudizio o della sentenza di non luogo a  procedere ovvero, nel caso in cui non si proceda con udienza preliminare, nel termine stabilito  dall’art. 491». Nel senso che la nullità in parola «va tempestivamente dedotta all’udienza preliminare, altrimenti è sanata, dovendosi ritenere che l’imputato abbia manifestato l’intenzione  di difendersi nel corso dell’udienza preliminare», Cass., Sez. III, 21.4.2004, Benintende, in  Cass. pen., 2005, 3970; contra, Cass., Sez. III, 8.2.2005, Lecconi, CED, 2005/231769; Cass.,  Sez. III, 26.11.2001, Er Regraui, cit., 3849 ss., secondo cui il termine di decadenza per eccepire il vizio è ravvisato nella deliberazione della sentenza di primo grado. Alla luce del tipico  potere del giudice di verificare le condizioni per la valida instaurazione del processo, l’omissione dell’invio dell’avviso ex art. 415-bis ben potrebbe essere rilevata ex officio e de plano  prima dell’emissione del decreto di fissazione dell’udienza preliminare: cfr. F. Cassibba,  L’udienza preliminare, 181-182.     592 Fabio Cassibba e Serena Quattrocolo   gli art. 415-bis e 416 palesa che il rapporto di dipendenza istituito fra l’avviso di  conclusione delle indagini preliminari e l’atto di esercizio dell’azione penale implica che la richiesta di rinvio a giudizio sia affetta da nullità in una pluralità di  ipotesi ulteriori rispetto a quelle contemplate dall’art. 416 comma 1.   Precisato che non sussiste alcuna nullità dell’avviso di conclusione delle indagini preliminari quando lo stesso sia stato notificato oltre il termine di durata massima delle indagini, nonostante il tenore dell’incipit dell’art. 415-bis comma 1 61,  poiché l’azione penale può essere validamente esercitata ancorché a termine scaduto 62, il catalogo delle cause d’invalidità della richiesta di rinvio a giudizio è ben  più ricco di quanto il tenore dell’art. 416 comma 1 lasci, a prima vista, intendere.  In forza del nesso di dipendenza funzionale fra la notificazione dell’avviso di  conclusione delle indagini preliminari, o dell’invito a comparire formulato dal  pubblico ministero, e la richiesta di rinvio a giudizio, variegata è la gamma delle  patologie dell’atto di esercizio dell’azione penale conseguenti all’inosservanza  delle prescrizioni dell’art. 415-bis 63.   Si pensi, anzitutto, al termine di venti giorni concesso alla difesa dall’art. 415bis comma 3 per l’esercizio delle facoltà difensive: fermo restando cha la difesa  ne può chiedere l’abbreviazione o può acconsentirvi (art. 173 comma 3), al pubblico ministero è precluso il deposito della richiesta di rinvio a giudizio prima del  suo integrale decorso 64. Il termine in parola appare dilatorio nei confronti del  pubblico ministero e perentorio nei confronti della difesa 65. Così, la prematura  richiesta di rinvio a giudizio è affetta da nullità assoluta, risultando violata una disposizione concernente l’iniziativa del pubblico ministero nell’esercizio dell’azione penale ex art. 178 lett. b 66. Una simile nullità assicura una tutela rafforzata anche del diritto di difesa, poiché l’intempestività del deposito della richiesta di rinvio a giudizio determinerebbe un’inosservanza delle disposizioni poste a presidio  del diritto all’intervento della difesa 67, con la conseguente nullità a regime inter                             61 Cfr. R. Bricchetti, Chiusura delle indagini, 112-113; A. Scalfati, La riforma, 2820.  62 Cfr., già, Cass., Sez. I, 23.4.1993, Molfettini, in Riv. it. dir. proc. pen., 1995, 273; Cass.,   Sez. I, 19.11.1992, De Laurenti, in Cass. pen., 1993, 2884.   63 Operando qui l’art. 178, la previsione di due nullità speciali da parte dell’art. 416 comma   1 solo apparentemente delimita le ipotesi di invalidità della richiesta di rinvio a giudizio: così,  A. Scalfati, La riforma, 2818; contra, L. Iandolo Pisanelli, L’avviso di conclusione, 226.   64 Cfr. F. Cassibba, Richiesta di interrogatorio, 602 ss.; A. Marandola, Due significative  novità, 1135.   65 Cfr. A. Marandola, Due significative novità, 1131.   66 Propende per la nullità assoluta App. Perugia, 21.3.2001, R. e B., in Cass. pen., 2002,   327, con nota di A. Ricci.   67 Posto che niente le impedisce di esercitare le facoltà concesse dall’art. 415-bis comma 3 si no all’ultimo giorno utile: quando il sistema introduce un termine dilatorio in favore della difesa  il «pregiudizio […] è implicito nel fatto stesso che il precetto non sia stato osservato» (F. Cordero, Nullità per inosservanza del termine, 550). In senso contrario, v. però, Cass., Sez. V,  1.7.2002, Dimitrijevic, in Cass. pen., 2004, 599 ss.; nonché, C. cost., 30.7.2003, n. 287 (ord.).     Udienza preliminare 593   medio della richiesta di rinvio a giudizio ex art. 178 comma 1 lett. c e 180  comma 1 68.   2.2. Le regole per i procedimenti ex art. 416 comma 2-bis.  Nel disegno legislativo teso a irrigidire le cadenze prodromiche allo svolgi mento dell’udienza preliminare si colloca l’introduzione dell’art. 416 comma 2bis 69: il pubblico ministero, che proceda per il delitto ex art. 589 comma 2 c.p.  (omicidio colposo in conseguenza di violazione delle norme sulla disciplina della  circolazione stradale o di quelle per la prevenzione degli infortuni sul lavoro), per  il delitto di cui all’art. 589-bis c.p. (omicidio stradale), deve depositare la richiesta  di rinvio a giudizio «entro trenta giorni dalla chiusura delle indagini preliminari».  Ratio della riforma è garantire il tempestivo intervento della giustizia penale in  rapporto a condotte ciclicamente reputate di considerevole allarme sociale. Fa da  contrappunto all’intervento novellistico la coeva interpolazione dell’art. 429  comma 3-bis 70: nei medesimi procedimenti, il termine par la comparizione dell’imputato al giudizio dibattimentale – ordinariamente non inferiore a venti giorni  (art. 420 comma 3) – non può essere superiore a sessanta giorni 71.                               68 L’osservanza del termine di venti giorni per richiedere l’interrogatorio è posta, per la difesa, a pena di decadenza (v. però, ma nel caso, del tutto peculiare, in cui il pubblico ministero  non aveva ottemperato al deposito degli atti ex art. 415-bis comma 2, Cass., Sez. III, 17.2.2005, Rota, in Cass. pen., 2006, 2456), come reso esplicito pure dall’art. 416 comma 1. La richiesta tardiva è, dunque, inammissibile: in una siffatta eventualità, resta valida la richiesta di rinvio a  giudizio depositata senza aver prima inviato all’indagato l’invito ex art. 375 comma 3. Se l’indagato richieda tempestivamente l’interrogatorio, l’organo dell’accusa deve attendere il compimento dell’atto – che non ammette equipollenti (cfr. Cass., Sez. II, 13.5.2011, Propato e altri,  CED, 2011/250364; Cass., Sez. III, 21.4.2004, Benintende, in Cass. pen., 2005, 3970; Cass.,  Sez. IV, 3.3.2004, Bordi, ivi, 2006, 544; Cass., Sez. III, 1.10.2003, Duraccio, ivi, 2004, 3749;  in dottrina, O. Mazza, L’interrogatorio e l’esame, 251-252; G. Spangher, Art. 17-18, 187; G.P.  Voena, Soggetti, 104-105; contra, Cass., Sez. VI, 1.4.2005, De Mitri, CED, 2005/232272;  Cass., Sez. IV, 19.2.2004, Montanari, in Cass. pen., 2005, 1666-1667; Cass., Sez. I, 5.10.2001,  Ceka, ivi, 2002, 3848-3849) – per esercitare validamente l’azione penale: cfr. F. Caprioli, Nuovi epiloghi, 280; v. anche Cass., Sez. VI, 7.11.2000, Mazzalai, in Cass. pen., 2002, 2170-2171.  È sempre fatta salva, però, la fatta salva la rinuncia espressa o tacita dell’indagato all’interrogatorio: cfr. Cass., Sez. I, 10.10.2006, Sapere, CED, 2006/234895, Cass., Sez. I, 11.4.2000,  Milano, in Cass. pen., 2003, 598; Cass., Sez. V, 6.7.2000, Perna, ivi, 2001, 2781; F. Cassibba,  Richiesta di interrogatorio, 406 ss.; A. Scalfati, La riforma, 2819.   69 Operata dall’art. 4 comma 2 legge 21.2.2006, n. 102, cui è seguita la più recente modifica dovuta all’art. 1 comma 5 lett. d della legge 23.3.2016, n. 41: cfr., nella manualistica, F.  Cordero, Procedura penale, 908; G. Garuti, L’udienza preliminare, 472; G. Lozzi, Lezioni,  386 e 407; nonché, volendo, F. Cassibba, L’udienza preliminare, 114 ss.   70 Introdotto dall’art. 4 comma 3 legge n. 102/2006.  71 Un intervento dal sapore analogo ha, poi, interessato l’art. 552 commi 1-bis e 1-ter (introdotti   dall’art. 4 comma 4 legge n. 102/2006 e da ultimo modificati dalla legge n. 41/2016), in forza dei  quali, rispettivamente, il decreto di citazione diretta a giudizio, quando si proceda per taluno dei reati     594 Fabio Cassibba e Serena Quattrocolo   La novella del 2006, estesa quanto a raggio d’azione nel 2016, non garantisce,  peraltro, l’autentico soddisfacimento della celerità processuale nemmeno con riguardo all’iniziale atto d’impulso: oltre alla difettosa formula dell’art. 416 comma  2-bis, che rischia d’ingenerare equivoci e di alimentare formalistiche eccezioni, la  riforma rivela una scarsa efficacia, l’inosservanza delle cadenze impresse per il  deposito della richiesta di rinvio a giudizio dall’art. 416 comma 2-bis non comporta alcuna specie d’invalidità dell’atto di esercizio dell’azione penale. Il disegno  riformatore svela, pertanto, un contenuto accentuatamente propagandistico.   3. Il contenuto della richiesta di rinvio a giudizio.   A dispetto del tenore della rubrica dell’art. 417, gli elementi ivi previsti per la  richiesta di rinvio a giudizio non configurano altrettanti «requisiti» dell’atto, indefettibili per la perfezione della relativa fattispecie.   Invero, configurano autentici requisiti dell’atto gli elementi prescritti dall’art.  417 lett. a e b, in forza dei quali il pubblico ministero identifica l’imputato ed  enuncia l’imputazione: coerentemente con la funzione sistematica della richiesta  di rinvio a giudizio non è neppure immaginabile un processo senza imputato 72 o  senza oggetto. Alla luce della funzione dell’atto d’impulso processuale, taluno si è  spinto a ritenere inesistente la richiesta di rinvio a giudizio qualora manchi l’indicazione dell’imputato o dell’imputazione 73. Ma diversi argomenti impediscono  di condividere una conclusione tanto severa. Al di là del rilievo che l’inesistenza  – quale specie d’invalidità non codificata – è stata elaborata per fulminare gravi  patologie nell’esercizio del potere giurisdizionale, mal adattandosi agli atti di parte, il vizio è diagnosticabile quando non derivi dall’inosservanza di disposizioni  sancita a pena di nullità 74. Nel caso di specie, per l’appunto, operano gli art. 178                              indicati dall’art. 590 comma 3 c.p. (lesioni colposi in conseguenza di violazione delle norme per la  prevenzione degli infortuni sul lavoro) e dell’art. 590-bis c.p. (lesioni personali stradali gravi o gravissime), deve essere emesso entro trenta giorni dalla chiusura delle indagini e la data per il dibattimento deve essere fissata entro novanta giorni dall’emissione del decreto che dispone il giudizio.    72 Per altro, l’imputato si considera identificato, ancorché non tramite le sue esatte generalità: opera qui l’art. 66 comma 2. Sulla distinzione fra individuazione ed identificazione dell’imputato v., per tutti, G.P. Voena, Soggetti, 113. Cfr. g.i.p. Trib. Napoli, 12.11.2003, xy, in Giur.  merito, 2004, 958; Cass., Sez. VI, 27.10.1998, Bertolami, in Giust. pen., 1999, III, 577.    73 Così, S. Vinciguerra, Il giudice dell’udienza preliminare, 270-271; più problematicamente, A. Nappi, Udienza preliminare, 523. Ipotizzano, invece, l’inammissibilità dell’atto di esercizio dell’azione penale G. Frigo, Art. 417, 589 ss.; D. Grosso, L’udienza preliminare, 103 ss.  In tale ipotesi, la richiesta di rinvio a giudizio, sotto il profilo teleologico, sarebbe priva persino  dei «requisiti necessari a ricondurl[a] […] ad un atto processuale» (Cass., Sez. Un., 31.5.2005,  Minervini, in Cass. pen., 2005, 2862-2863).   74 Cfr. F. Cordero, Procedura penale, 1178; O. Dominioni, Art. 179, 279; v. anche Cass.,  Sez. Un., 31.5.2005, Minervini, cit., 2862.     Udienza preliminare 595   comma 1 lett. b e 179, con riguardo all’iniziativa del pubblico ministero nell’esercizio dell’azione penale. Più precisamente, il rilievo sistematico dell’atto di  esercizio dell’azione penale conduce a ritenere affetta da nullità assoluta la richiesta di rinvio a giudizio che sia priva dell’imputato o dell’imputazione 75. Niente  esclude, poi, che, nelle ipotesi in parola, stante la solare evidenza del vizio e l’inutilità d’instaurare il contraddittorio, la nullità della richiesta di rinvio a giudizio sia  rilevata ex officio e de plano dal giudice prima dell’emissione del decreto di fissazione dell’udienza preliminare, con la conseguente trasmissione degli atti al pubblico ministero.   L’art. 417 lett. d, poi, impone al pubblico ministero di esplicitare la domanda  di emissione della vocatio in iudicium mediante il decreto che dispone il giudizio.  Ma qui non si è in presenza di un requisito dell’atto, la cui mancanza ne determini  l’invalidità. Si tratta, piuttosto, di un elemento previsto – forse, didascalicamente  – per confermare che l’atto di esercizio dell’azione penale è alternativo alla richiesta di archiviazione e, soprattutto, per palesare che la richiesta di rinvio a giudizio non è intesa alla pronuncia della sentenza di non luogo a procedere, benché  niente escluda che, alla luce degli sviluppi del contraddittorio in seno all’udienza  preliminare il pubblico ministero muti avviso e concluda richiedendo il provvedimento favorevole all’imputato 76.   4. L’imputazione.   Denso di significato, sul terreno sistematico, è l’art. 417 lett. b, che vincola il  pubblico ministero ad osservare canoni stringenti in rapporto all’enunciazione  del fatto storico attribuito all’imputato. Il fatto dev’essere enunciato «in forma  chiara a precisa» e accompagnato dall’enunciazione delle circostanze aggravanti e  di quelle che possono comportare l’applicazione di misure di sicurezza, nonché  dalla relativa qualificazione giuridica.   La disposizione opportunamente svolge il contenuto della coeva “nozione costituzionale” di accusa, ricavabile dall’art. 111 comma 3 Cost., che pur nella vaghezza del lessico, di chiara matrice sovranazionale 77, impone che l’accusa e la  relativa contestazione debbano esprimere la «natura» e i «motivi», ossia la descrizione del fatto e la relativa qualifica giuridica.                               75 Cfr. O. Dominioni, Art. 179, 279; A. Molari, L’udienza preliminare, 377; A. Scalfati,  L’udienza preliminare, 13; da ultimo, A. Virgilio, Profili ideologici, 81. D’altra parte, il decreto che dispone il giudizio è nullo, fra l’altro, se «manca» l’indicazione dell’accusa di cui all’art. 429 comma 1 lett. c: ragioni di armonia sistematica spingono, dunque, a ritenere che anche l’atto d’instaurazione del processo debba essere nullo e non già inesistente.    76 Cfr. C. cost., 16.6.1991, n. 303 (ord.): sul punto v. infra, 16.  77 Si allude – evidentemente – a quanto previsto dall’art. 6 comma 3 Conv. eur. dir. uomo e   dall’art. 14 comma 3 Patto int. dir. civ. pol.      596 Fabio Cassibba e Serena Quattrocolo   Quanto al versante dei motivi dell’accusa, ossia l’enunciazione del fatto addebitato, “chiarezza” e “precisione” nel descrivere l’addebito non costituiscono  un’endiadi: ciascuno dei due termini opera su fronti semantici differenti, ancorché  intimamente legati. Il primo evita l’ambiguità dell’imputazione, il secondo la sua  genericità 78. L’organo dell’accusa – all’atto di elevare l’imputazione – deve, anzitutto, individuare, e compiutamente descrivere, gli elementi che valgano a qualificare l’episodio attribuito all’imputato come penalmente rilevante. Il tertium comparationis è offerto dagli elementi indefettibili della fattispecie incriminatrice ritenuta applicabile. L’enunciazione del fatto deve coprire tutte le componenti della  fattispecie penalmente rilevanti, oggettive e soggettive, nonché gli eventuali elementi accessori 79. Essendovi sempre uno scarto, per difetto, fra fattispecie incriminatrice ed enunciazione dell’episodio storico, la descrizione del fatto, deve essere naturalmente orientata nello spazio e nel tempo 80: solo in tal modo è possibile identificare il fatto oggetto del giudizio.   Quanto al versante della natura dell’accusa, ossia la relativa qualifica giuridica, il tenore dell’art. 111 comma 3 Cost. toglie ogni dubbio circa l’appartenenza,  «a pieno titolo» 81 , del nomen iuris quale «[u]ltima componente dell’imputazione» 82, in conformità, del resto, al tenore degli art. 417 comma 1 lett. b, 429  comma 1 lett. c, 552 comma 1 lett. c.   La qualifica giuridica del fatto non rappresenta un’indicazione la cui presenza  è irrilevante in vista della perfezione dell’atto imputativo 83 . In primo luogo,                               78 Cfr. F. Cassibba, L’udienza preliminare, 130 ss. L’imputazione è «chiara» solo allorché  il pubblico ministero non si sia limitato ad «esporre le circostanze di fatto, ma [abbia] esplicita[to] il loro rilievo accusatorio, le loro connessioni reciproche e con il contesto nel quale si  inseriscono»; l’imputazione sarà, poi, anche «precisa» quando vi siano «esposti tutti i dati di  fatto di cui si è avuta conoscenza dalle indagini […] e che valgono a circostanziare il fatto sotto il profilo della condotta, dei mezzi esecutivi, delle modalità di luogo e di tempo, dell’elemento soggettivo, dell’evento» (O. Dominioni, Artt. 64-65, 406).   79 In tal caso, l’obbligo verte, però, sulle sole circostanze aggravanti e su quelle che possono comportare l’applicazione di misure di sicurezza, come sancito dagli art. 417 comma 1 lett.  b e 429 comma 1 lett. c. Viceversa, il pubblico ministero non incorre in un onere di enunciare  le circostanze attenuanti, l’assenza di cause di giustificazione, di cause di esclusione della colpevolezza o di cause di non punibilità: con particolare riguardo alle circostanze attenuanti, in  effetti, la relativa indicazione, per un verso, non incide sulla competenza del giudice, stante il  tenore dell’art. 4, e, per altro verso, non è vincolante per il giudice, dal momento che egli è  l’unico soggetto titolare del potere di riconoscerle all’esito del giudizio: cfr. Cass., Sez. I,  14.11.1995, Di Mauro, CED, 1995/203052.   80 Cfr., per tutti, F. Cordero, Considerazioni, 940-941; O. Dominioni, Azione penale, 404;  E. Marzaduri, voce Azione penale, 8-9.   81 T. Rafaraci, Le nuove contestazioni, 299, nota 206.  82 Così, O. Dominioni, L’esercizio dell’azione penale, 131, sebbene «l’indicazione delle di sposizioni di legge che l’organo dell’azione penale reputa applicabili non può dirsi elemento  necessario di ogni imputazione». Così, v. pure A. Molari, L’udienza preliminare, 377.   83 Per P. Ferrua, Il ‘giusto processo’, 126, «[c]he il giudice conosca il diritto è una buona     Udienza preliminare 597   l’assunto è confermato per tabulas: il tenore degli 429 comma 2 e 552 comma 2  non discrimina, per la validità dell’imputazione, la mancata o insufficiente descrizione del fatto dalla mancata indicazione delle norme di legge che si assumono  violate. Un’interpretazione costituzionalmente orientata avvalora la conclusione:  alla luce dell’art. 111 comma 3 Cost. l’effettiva consapevolezza del contenuto  dell’accusa non può prescindere dalla enunciazione del fatto e dalla esplicitazione  del preciso disvalore penalistico alla luce dell’indicazione delle norme di legge  che si assumono violate 84. Resta, così, smentita la fondatezza della tesi di stampo  funzionalistico, accolta, invece, dalla giurisprudenza (anche a Sezioni Unite 85),  secondo cui la mancata indicazione delle norme di legge che si assumono violate  genera la nullità dell’imputazione solo allorché essa renda equivoco il fatto oggetto di contestazione 86. D’altro canto, la tesi criticata contrasta col principio di legalità processuale e con quello di tassatività delle cause di nullità, perché rimette alla piena discrezionalità del giudice l’accertamento dell’invalidità.   In conclusione, il legislatore delinea un «modello legale» d’imputazione 87,                               ragione per esonerare le parti dal provare qualifiche giuridiche che stanno alla base delle loro  pretese, ma non per restringere il diritto alla conoscenza dell’accusa alla sola componente fattuale».   84 In effetti, la norma costituzionale non tollera «afasie sul piano dei contenuti descrittivi  dell’imputazione» (A. Scalfati, La riforma, 2821): poiché la «piena comprensione dell’addebito non può prescindere da una rappresentazione del fatto nella luce del giudizio giuridico che  ne dà chi lo muove» (T. Rafaraci, Le nuove contestazioni, 296). Cfr. pure O. Mazza, Interrogatorio dell’imputato, 743-744.    85 La giurisprudenza di legittimità ripropone la dicotomia fra l’insufficiente enunciazione  del fatto nel capo di imputazione, rilevante ai sensi dell’art. 429 comma 2, e la mancata indicazione delle norme di legge che si assumono violate. L’insufficiente descrizione del fatto del  provvedimento ex art. 429 ne implica la nullità, benché, da un lato, essa sia classificata tra  quelle meramente relative (cfr., fra le molte, Cass., Sez. V, 20.11. 2009, L., CED, 2011/245734;  Cass., Sez. IV, 15.1.2002, Ferraro, CED, 2002/22837) e la sua sussistenza sia addirittura esclusa quando, pur a fronte, ad esempio, della mancata indicazione delle coordinate spaziali e temporali del fatto, il capo d’imputazione risulti complessivamente formulato in modo tale da consentire all’imputato un’adeguata difesa (cfr. Cass., Sez. III, 10.6.2011, Ceravolo, in Arch. nuova proc.  pen., 2013, 102; Cass., Sez. I, 12.2. 2008, Pietroleonardo, CED, 2008/239986). Viceversa, la  mancata indicazione, nel decreto che dispone il giudizio, delle norme di legge che si assumono  violate non integrerebbe, di per sé, alcuna causa di nullità, quando il fatto sia descritto in modo  dettagliato. La nullità scatterebbe solo quando la mancata indicazione delle norme di legge incida  sulla precisa identificazione del fatto, rendendolo equivoco e impedendo, così, all’imputato di  approntare un’adeguata difesa (cfr. Cass., Sez. I, 19.3.2004, Benedetto, CED, 2004/227972;  Cass., Sez. Un., 21.6.2000, Franzo, in Cass. pen., 2000, 3270 ss., con motivazione e con nota di  G. Romeo). In dottrina, in chiave critica, F.M. Grifantini, Attività preparatorie, 97 ss.    86 Per O. Dominioni, Art. 179, 269, si configura qui una causa di nullità assoluta dell’atto di  esercizio dell’azione penale pure; secondo A. Scalfati, L’udienza preliminare, 14, l’omissione  genera, invece, una nullità a regime intermedio ex artt. 178 comma 1 lett. c e 180 comma 1,  che scatta, però, solo quando non sia possibile individuare con certezza il titolo di reato.   87 Parlano di «modello legale» dell’imputazione O. Dominioni, Art. 179, 279; T. Rafaraci,     598 Fabio Cassibba e Serena Quattrocolo   improntato ad un elevato rigore descrittivo 88, con una scelta coerente con il decisivo rilievo dell’atto in parola, che segna il passaggio dal procedimento al processo e fissa il tema del giudizio, immutabile nel suo nucleo storico per tutta la  durata del processo 89.   4.1. La “perfettibilità” dell’imputazione generica secondo le Sezioni Unite.  A fronte del convergente orientamento della dottrina 90 – condiviso, sia pur   sporadicamente, dalla giurisprudenza di legittimità 91 – propensa a ritenere che le  carenze contenutistiche nell’enunciazione dell’imputazione ne determinino la nullità, per violazione dell’art. 417 comma 1 lett. b 92, le Sezioni Unite – sulla scorta                               voce Nullità, 607. Per i rapporti con la struttura della fattispecie incriminatrice, cfr. D. Negri,  La costruzione della fattispecie giudiziaria, 169 ss.   88 Cfr., per tutti, anche per ulteriori indicazioni bibliografiche, M. Panzavolta, L’imputazione difettosa, 362.   89 Sulla modificabilità dell’imputazione ai sensi dell’art. 423 v. infra, 21.   90 Cfr., fra i molti, M. Caianiello, Alcune considerazioni, 2471 ss.; C. Cesari, Modifica   dell’imputazione, 297 ss.; M.L. Di Bitonto, Richiesta di rinvio a giudizio, 1024; O. Dominioni,  Art. 179, 279; D. Grosso, L’udienza preliminare, 90; O. Mazza, Imputazione e “nuovi” poteri,  39 ss.; A. Molari, L’udienza preliminare, 377-378; T. Rafaraci, Nullità, 607, nota 70; A. Scalfati, La riforma, 2821; C. Valentini, Imputazione e giudice, 437 ss.; G. Varraso, Omessa o insufficiente descrizione, 333 ss.   91 Cfr. Cass., Sez. IV, 14.10.2005, Statello, in Cass. pen., 2007, 1175 ss.; Cass., Sez. V,  20.5.2004, Fragna, ivi, 2005, 2692; Cass., Sez. V, 11.7.2001, Di Lorenzo, ivi, 2003, 597; e già  Cass., Sez. III, 20.6.1991, Convenuti, in Arch. nuova proc. pen., 1991, 784. Assai di recente, la  Cassazione – con una decisione pienamente convincente (v. infra, la nota che segue) – ha riconosciuto essere affetta da nullità assoluta, per violazione delle norme che concernono l’iniziativa del pubblico ministero nell’esercizio dell’azione penale ex artt. 178 lett. b e 179 la richiesta di rinvio a giudizio contenente una imputazione priva della descrizione della condotta tipica: Cass., Sez. VI, 3.2.2015, Sarno e altri, CED, 2015/262500.    92 Quanto alla natura della nullità, è sicuramente da escluderne una a regime relativo (così,  invece, Cass., Sez. II, 6.2.1996, Pellegrino, CED, 1996/204751): il tenore dell’art. 181 comma  1 palesa come le nullità relative operino in via residuale, quando non sia ravvisabile una nullità  riconducibile agli artt. 179 e 180, a loro volta individuate in forza della previsione generale ex  art. 178 (cfr., per tutti, G.P. Voena, Atti, 291). Nel caso di specie, per l’appunto, la genericità  dell’imputazione determina, quanto meno, una lesione al diritto di difesa sotto il profilo dell’intervento dell’imputato agli atti del procedimento, rilevante ex art. 178 comma 1 lett. c (cfr.,  nella manualistica, F. Caprioli, Indagini preliminari, 640). Né sembra corretto reputare che la  genericità dell’imputazione configuri, sempre, una nullità a regime assoluto della richiesta di  rinvio a giudizio per l’inosservanza di norme poste a presidio dell’iniziativa del pubblico ministero nell’esercizio dell’azione penale ex art. 178 comma 1 lett. b (così, invece, R. Bricchetti,  Chiusura delle indagini 122; M. Caianiello, Alcune considerazioni, 2472-2473). L’interferenza  fra la disciplina cui all’art. 178 lett. b e c lascia spazio a soluzioni esegetiche articolate: rileva  l’entità dello scostamento fra l’enunciazione del fatto racchiusa nell’imputazione e quella imposta dal relativo modello legale (cfr. D. Grosso, L’udienza preliminare, 96; A. Molari,     Udienza preliminare 599   di due orami risalenti pronunce della Corte costituzionale 93– hanno preso posizione in senso opposto 94. Più precisamente, nel percorso motivazionale delle Sezioni Unite, il disconoscimento della sussistenza di cause di nullità della richiesta di rinvio a giudizio 95 che rechi un’imputazione indeterminata o generica  funge da presupposto argomentativo per riconoscere al giudice il potere di sollecitare il pubblico ministero a riformulare, nel corso dell’udienza e in forza dell’art.  423, un’imputazione descrittivamente carente.   La premessa è duplice e, per vero, condivisibile sul piano sistematico: da un  lato, l’udienza preliminare costituisce «luogo privilegiato di stabilizzazione dell’accusa» 96; dall’altro, spetta sempre al giudice assicurare in ogni fase processuale  e, quindi, anche nell’udienza preliminare la «costante corrispondenza dell’imputazione a quanto emerge dagli atti» 97. Dal primo punto di vista, l’esercizio del contraddittorio offre al pubblico ministero i possibili spunti per procedere alla modi                             L’udienza preliminare, 377-378). Le lacune che inficiano la descrizione del fatto, risolvendosi  nella mancata o nell’incompleta identificazione di taluno degli elementi oggettivi del reato  considerati dalla fattispecie incriminatrice, determinano la nullità assoluta della richiesta di  rinvio a giudizio ex art. 178 comma 1 lett. b e 179 comma 1 (cfr., per tutti, F. Cordero, Procedura penale, 1158; O. Dominioni, Art. 179, 279; O. Mazza, Imputazione e “nuovi” poteri, 39  ss.). Qui l’atto di esercizio dell’azione penale non appare idoneo ad istaurare il contraddittorio:  l’indeterminatezza del fatto storico ascritto all’imputato rende perfino impossibile individuare  l’oggetto della contesa e, in definitiva, impedisce al giudice di esercitare il controllo sulla fondatezza dell’imputazione. Le lacune descrittive che si risolvono nella mancata o nell’incompleta enunciazione delle modalità spaziali e temporali della condotta determinano, invece, una  nullità a regime intermedio della richiesta di rinvio a giudizio, ex artt. 178 comma 1 lett. c e  180. Senza intaccare la corretta iniziativa del pubblico ministero nell’esercizio dell’azione penale, il vizio certamente comporta un pregiudizio al diritto di difesa: le coordinate spaziali e  temporali del fatto sono indispensabili al fine dell’inequivoca individuazione dell’episodio storico ascritto all’imputato (si pensi, ad esempio, alle difficoltà in cui incorre la difesa nel fornire  una prova d’alibi in rapporto ad una ricostruzione fattuale non precisamente orientata nello  spazio e nel tempo).   93 Cfr. C. cost., 14.4.1995, n. 131 (ord.); e C. cost., 7.3.1994, n. 88.  94 Cfr. Cass., Sez. Un., 20.12.2007, Battistella, in Cass. pen., 2008, 2313 ss. In senso adesi vo v., con varietà di accenti, G. Lozzi, Enunciazione del fatto, 418 ss.; L. Pistorelli, Imputazione generica, 2318 ss.; G. Riccio, “Appunti”, 449-450; G. Santalucia, L’imputazione generica,  462 ss.; v. pure V. Maffeo, L’udienza preliminare, 177. Criticano, invece, la pronuncia, F. Casasole, Davvero abnorme, 1061 ss.; S. Lorusso, Una scelta di efficienza, 67; C. Marinelli, Genericità o indeterminatezza, 2327 ss.; L. Marafioti, Imputazione e rapporti, 458 ss.; O. Mazza,  Imputazione e “nuovi poteri”, 39 ss.    95 La sussistenza di una causa di nullità della richiesta di rinvio a giudizio in forza della genericità dell’imputazione era già stata esclusa, fra le altre, da Cass., Sez. VI, 25.11.2004, Scipioni, in Riv. pen., 2006, 239; Cass., Sez. I, 4.4.2003, Esposito, in Cass. pen., 2005, 2692;  Cass., Sez. I, 7.11.2001, Molè, CED, 2001/220470; nonché, già, Cass., Sez. VI, 26.2.1996,  Pellegrino, in Riv. it. dir. proc. pen., 1994, 292 ss.    96 Così, Cass., Sez. Un., 20.12.2007, Battistella, cit., 2314.   97 Cfr. C. cost., 7.3.1994, n. 88 e, più di recente, C. cost., 17.3.2010, n. 103.      600 Fabio Cassibba e Serena Quattrocolo   fica dell’imputazione, in forza dell’art. 423; dal secondo, nulla esclude che il giudice dell’udienza preliminare, avvedutosi, al momento della deliberazione, della  mancata corrispondenza fra le risultanze probatorie e la descrizione dell’imputazione, abbia il potere di trasmettere gli atti all’organo dell’accusa affinché  questi provveda alla necessaria emendatio libelli 98.   Sennonché, il meccanismo delineato dagli artt. 423 e 521 – fisiologicamente  applicabile nel caso in cui un’imputazione ab origine descritta in modo chiaro e  preciso non corrisponda alla ricostruzione del fatto che emerge dal fascicolo 99 –  viene esteso, analogicamente, all’ipotesi dell’imputazione bisognosa d’“integrazioni”, perché formulata in modo generico. La prassi non si è limitata a equiparare  l’imputazione “integrabile”, perché carente, e quella “modificabile”, perché non  corrispondente al contenuto degli atti probatori: l’operazione, ad ogni modo discutibile 100, non sarebbe stata ancora capace di ledere l’autonomia del pubblico  ministero circa le determinazioni inerenti il contenuto dell’imputazione. La giurisprudenza si spinge ben oltre: nell’art. 423 sarebbe addirittura «immanente» il potere del giudice dell’udienza preliminare di sollecitare il pubblico ministero a porre rimedio ad un’imputazione generica 101.   Prendendo le mosse da assunti già formulati dalla sent. cost. n. 88/1994 102, le  Sezioni Unite delineano uno sviluppo dell’udienza preliminare scandito in due  momenti, il primo necessario, il secondo eventuale. Posto di fronte ad un’imputazione generica, il giudice dell’udienza preliminare, ha, dapprima, il potere-dovere di «richiedere espressamente» al pubblico ministero di effettuare le «opportune precisazioni e integrazioni» del capo d’imputazione e solo, in seconda battuta, nel caso di inerzia del pubblico ministero, disporre la restituzione degli atti a  quest’ultimo, in applicazione analogica dell’art. 521 comma 2, onde consentire un  nuovo esercizio dell’azione penale 103.                               98 Sul tema cfr., per tutti, l’analisi di T. Rafaraci, Le nuove contestazioni, 477 ss.  99 Cfr., per tutti, O. Mazza, Imputazione, 39 ss.; T. Rafaraci, Le nuove contestazioni, 480   ss.; A. Scalfati, La riforma, 2819; C. Valentini, Imputazione e giudice, 437 ss.   100 Cfr., già, F. Cassibba, L’udienza preliminare, 143. V. immediatamente infra.  101 In tali precisi termini, Cass., Sez. I, 18.12.1996, Di Stefano e altri, in Riv. it. dir. proc.   pen., 1998, 648, con motivazione e con nota di B. Piattoli, ripresa, sul punto, da Cass., Sez.  Un., 20.12.2007, Battistella, cit., 2316.   102 Per C. cost., 7.3.1994, n. 88, il giudice dell’udienza preliminare, ex artt. 423 e 424, ha il  potere di «ordinare la trasmissione degli atti al pubblico ministero affinché descriva diversamente il fatto contestato», non solo nei casi in cui occorra procedere ad una modifica dell’imputazione per correlarla «a quanto di diverso può emergere nel corso dell’udienza preliminare», ma pure quando si tratta di «ulteriormente» precisare l’imputazione ab origine formulata.    103 Così, Cass., Sez. Un., 20.12.2007, Battistella, cit., 2314 ss. Una tale scansione delle attività interne alla fase dell’udienza preliminare era già stata ipotizzata, all’indomani della sentenza C. cost. n. 88 del 1994, da A. Macchia, Nota, 1801. La giurisprudenza precisa, poi, come  sia abnorme il provvedimento con cui il giudice dell’udienza preliminare dispone la restituzione degli atti al pubblico ministero per genericità o indeterminatezza dell’imputazione, senza     Udienza preliminare 601   Addirittura, l’organo procedente, «nell’inerzia del pubblico ministero», avrebbe il potere di «apportare direttamente al fatto, nel decreto che dispone il giudizio,  le integrazioni e precisazioni […] che, nei limiti della richiesta di rinvio a giudizio, si rendano necessarie per descrivere con completezza il fatto storico oggetto  dell’imputazione» 104. È ben vero si deve trattare di modifiche «di tipo non strettamente contenutistico […] non [attinenti] alla materiale consistenza dei fatti addebitati», ma il discrimine resta evanescente, specie se si pone mente alla circostanza che il percorso argomentativo delle Sezioni Unite si occupa dell’ipotesi di  un’imputazione formulata in modo generico. Simili, dirette ingerenze integrative  del giudice sui profili descrittivi dell’imputazione, ampliando i temi di prova oggetto del dibattimento, rendendo incombente il rischio di una signoria del giudice  dell’udienza preliminare sull’imputazione, a tutto discapito della terzietà 105 e della conseguente «neutralità metodologica» 106.   4.2. Le imputazioni alternative.  Un consolidato indirizzo della giurisprudenza di legittimità riconosce al pubbli co ministero il potere di elevare, nei confronti del medesimo imputato, imputazioni  alternative sotto il profilo oggettivo 107 e, conseguentemente, al giudice dell’udienza  preliminare quello di pronunciare il decreto ex art. 429 per tutte le ipotesi alterna                             avergli previamente richiesto di precisarla, poiché, alla luce del principio costituzionale della  ragionevole durata del processo, implica un’indebita regressione del procedimento in grado di  alterarne l’ordinata sequenza logico-cronologica: Cass., Sez. VI, 17.2.2011, Bianchini e altri,  CED, 2011/250494, ma già la pronuncia delle Sezioni Unite più volte rammentata si era  espressa in tal senso.   104 Così, Cass., Sez. Un., 20.12.2007, Battistella, cit., 2315, da cui è tratta pure la citazione  che immediatamente segue.    105 Cfr. L. Marafioti, Imputazione e rapporti, 460. A tal punto, l’unica via per porre rimedio  ad una vocatio in iudicium ex art. 429 per un’accusa descritta in forza del penetrante potere  correttivo ed integrativo del giudice sarebbe quella d’invocare la nullità della richiesta di rinvio: isolatamente, la giurisprudenza riconosce come non sia abnorme l’ordinanza con cui il  giudice del dibattimento dichiari «la nullità del decreto che dispone il giudizio per avere il giudice dell’udienza preliminare modificato l’imputazione», poiché tale provvedimento costituisce manifestazione del «potere di verifica della regolarità del decreto dispositivo del giudizio,  […] riconosciuto [al giudice del dibattimento] anche in ipotesi di vizi minori» (Cass., Sez. I,  3.4.2001, Bocchetti, in Cass. pen., 2003, 3470).   106 L’espressione si deve a G. Ubertis, I poteri del pretore, 365. Da ultimo, G. Ubertis, Profili, 130 ss. Per più ampie considerazioni sul tema v., volendo, da ultimo, F. Cassibba, L’imputazione, p. 119 ss.    107 Che, cioè, si concretano in (almeno) due diverse descrizioni del medesimo fatto oppure  in (almeno) due diverse qualificazioni giuridiche dello stesso: sul tema, con toni assai critici,  M. Caianiello, Alcune considerazioni, 2474-2475; V. Ceccaroni, La contestazione alternativa,  1466; G. De Luca, Il problema, 339; G. Lozzi, Lezioni, 581 ss.; M. Mercone, Ancora ammissibili, 2085 ss.; M. Panzavolta, L’imputazione difettosa, 365.     602 Fabio Cassibba e Serena Quattrocolo   tivamente contestate nell’atto di esercizio dell’azione penale 108. Benché la Corte di  cassazione sottolinei come formulare capi d’imputazione alternativi sia soluzione  non «formalmente» corretta 109 , la giurisprudenza è, nondimeno, granitica nell’escludere la sussistenza di cause di nullità della richiesta di rinvio a giudizio e del  decreto che lo dispone 110. L’alternatività delle contestazioni sarebbe, addirittura,  funzionale alle «esigenz[e] della difesa, posto che l’imputato è messo in condizione  di conoscere esattamente le linee direttrici sulle quali si svilupperà il dibattito [rectius, contraddittorio] processuale» 111; solo «all’esito del dibattimento», il giudice  avrebbe il potere di «ridu[rre l’]imputazione originaria», in forza dell’art. 521 112.   Dal punto di vista classificatorio, l’imputazione alternativa si configura, a rigore, solo quando l’enunciazione dei fatti sia, per ciascun capo, rispettosa dei canoni  di chiarezza e precisione imposti dall’art. 417 lett. b: altrimenti, si versa nell’ambito di un’imputazione generica. Il rilievo, però, non implica affatto che l’enunciazione di capi d’imputazione oggettivamente alternativi non risulti elusiva delle  regole che governano il modello legale d’imputazione 113. Pur in assenza di sicuri  riferimenti testuali negli artt. 417 e 429, capaci d’escludere la legittimità della  prassi criticata, l’esigenza di apprestare un’effettiva tutela al diritto di difesa in  sede di udienza preliminare 114 induce a ritenere affetta da nullità la richiesta di  rinvio a giudizio che contenga capi d’imputazione alternativi, dei quali l’uno  esclude l’altro. Da qui, la nullità a regime intermedio, ex artt. 178 comma 1 lett.  c e 180, dell’atto di esercizio dell’azione penale che contenga imputazioni alterna                             108 Cfr., da ultimo, Cass., Sez. II, 28.2.2013, Basile, CED, 2013/255550; Cass., Sez. I,   17.11.2011, Buono, CED, 2012/252275; nonché, fra le altre, Cass., Sez. II, 1.4.2003, Marco,  CED, 2003/224657; Cass., Sez. VI, 25.6.1999, Martinelli, in Cass. pen., 2001, 2458; Cass.,  Sez. III, 22.6.1998, Regis, ivi, 1999, 3207, Cass., Sez. V, 23.1.1997, Montanelli, ivi, 1999,  1230; Cass., Sez. VI, 12.9.1996, Dinacci, ivi, 1997, 2466 ss., con nota di M. Caianiello; Cass.,  Sez. VI, 2 .5.1992, Pellegrino, in Arch. nuova proc. pen., 1992, 594.   109 Cass., Sez. VI, 16.4.1999, Arces, CED, 1999/215260.   110 Cfr. Cass., Sez. II, 10.11.2004, Gatto, in Arch. nuova proc. pen., 2006, 119; Cass., Sez.   I, 18.3.2004, Garramone e altri, in Riv. pen., 2006, 116; Cass., Sez. I, 25.6.1999, Gusinu, in  Cass. pen., 2000, 2077 ss., con motivazione e con nota di M. Mercone; Cass., Sez. I, 4.5.1998,  Parisi e altro, in Guida dir., 1998, fasc. 27, 124.   111 Cfr. Cass., Sez. I, 22.11.2007, Laurelli, CED, 2007/238636; Cass., Sez. IV, 22.1.2007,  Di Paola e altri, CED, 2007/236107; Cass., Sez. I, 18.3.2004, Garramone e altri, cit., 116. In  senso favorevole, G. De Luca, Il problema dell’imputazione alternativa, 339; mostrano una  netta contrarietà verso simili assunti, M. Caianiello, Alcune considerazioni, 2474; G. Lozzi, La  vanificazione, 307 ss.; M. Panzavolta, L’imputazione difettosa, 365.    112 Cfr. Cass., Sez. I, 25.6.1999, Gusinu, cit., 2078; analogamente Cass., Sez. V, 23.1.1997,  Montanelli, cit., 1230.    113 Sul modello legale d’imputazione v. supra, 4.  114 Cfr. M. Caianiello, Alcune considerazioni, 2474-2475; M. Panzavolta, L’imputazione   difettosa, 365; A. Scalfati, La riforma, 2821.     Udienza preliminare 603   tive, sotto il profilo dell’inosservanza di disposizioni che concernono l’intervento  dell’imputato agli atti del procedimento 115.   4.3. L’imputazione “ipertrofica”.  Sull’accuratezza contenutistica dell’accusa e, dunque, sull’identificazione del   fatto ivi contestato incide pure la «tecnica di formulazione dell’imputazione» impiegata dal pubblico ministero 116. Si allude, più precisamente, a imputazioni linguisticamente «sovrabbondanti» 117, perché sempre più pletoriche sul versante  descrittivo 118, ove l’inquadramento nella sfera dell’invalidità resta assai malfermo 119. Qui, la prassi sembra confondere l’esigenza di chiarezza e, soprattutto, di  precisione imposta dal modello legale d’imputazione, con una necessaria ricchezza lessicale. In realtà, quel modello legale invita, piuttosto, il pubblico ministero  ad una certa sintesi stilistica nella redazione dell’atto imputativo.    Per vero, la tendenza a elaborare imputazioni ipertrofiche presenta, già di per  sé, contorni sfuggenti.   Anzitutto, molto dipende dalla quantità dei requisiti della fattispecie incriminatrice. Il rispetto del principio di determinatezza delle fattispecie incriminatrici riveste un ruolo decisivo per consentire al pubblico ministero di formulare un’imputazione precisa 120: quanto più la disposizione penale è basata su concetti vaghi,                               115 Propende, invece, per la nullità assoluta della richiesta di rinvio a giudizio M. Caianiello, Alcune considerazioni, 2474, che, peraltro, non esclude neppure il rilievo dell’art. 178  comma 1 lett. c.   116 L’espressione ricorre in M. Daniele, La qualificazione giuridica, 815-816. Sul lavoro  stilistico messo in campo dal pubblico ministero nel formulare l’imputazione, M. Panzavolta,  L’imputazione difettosa, 362 ss.; T. Rafaraci, Le nuove contestazioni, 17 ss. Più di recente, con  riguardo alla contestazione del c.d. concorso esterno nel delitto di associazione mafiosa, cfr. G.  Fiandaca, Il concorso esterno, 696-697; con riguardo alla qualità della contestazione nei delitti  colposi, F. Morelli, Formule di proscioglimento, 182 ss.    117 F. Cordero, Procedura, 463.   118 Sul fenomeno dell’imputazione “ipertrofica” cfr., per tutti, M. Caianiello, Alcune consi derazioni, 2471 ss.; M. Panzavolta, L’imputazione difettosa, 362; T. Rafaraci, Le nuove contestazioni, 18-19; nonché, volendo, da ultimo, F. Cassibba, L’imputazione, p. 106 ss.   119 Nel caso dell’imputazione generica, la nullità scatta quando abbia esito negativo il vaglio circa la piena corrispondenza fra gli elementi descrittivi dell’imputazione e tutti i requisiti  astrattamente previsti dalla fattispecie incriminatrice, oltre – ovviamente – all’assenza della  precisa collocazione spaziale e temporale del fatto contestato: cfr., per tutti, anche per ulteriori  riferimenti alla letteratura, O. Mazza, Imputazione e “nuovi” poteri, 41 ss. Nel caso, opposto,  dell’imputazione “ipertrofica” una simile verifica riesce sterile. Ben vero che i requisiti astrattamente previsti dalla fattispecie incriminatrice possono comunque fungere da criterio per discriminare gli elementi descrittivi che identificano il fatto contestato da quelli a tal fine irrilevanti; tuttavia, all’esito di una simile operazione mentale, residua un nucleo descrittivo conforme al modello legale dell’imputazione.    120 Il principio di tassatività e determinatezza implica l’ineludibile esigenza che il legislato   604 Fabio Cassibba e Serena Quattrocolo   tanto maggiore è il rischio dell’indebito ampliamento dei margini di manovra  dell’organo dell’accusa nella descrizione del fatto 121, con conseguente indebolimento del valore epistemico del contraddittorio per la prova, che esige la precisa  individuazione dell’oggetto di prova ex art. 187 122.   Sennonché, pure la propensione del legislatore a moltiplicare, artificialmente,  le incriminazioni per fatti sin troppo dettagliatamente descritti nella fattispecie  penale amplifica la libertà di manovra del pubblico ministero. In ipotesi, l’abbondanza degli elementi della fattispecie incriminatrice sembra capace di vincolare più strettamente l’enunciazione dell’imputazione. In realtà, essa rischia di risolversi in un’imputazione sin troppo analitica, ove il pubblico ministero dà spazio a «superflue micropitture» del fatto 123. Non è ipotesi di scuola che il pubblico  ministero faccia malgoverno delle regole che sovraintendono all’individuazione  selettiva del fatto, sino a estendere il dovere contestativo ben oltre i temi di prova  necessari e sufficienti per accertare la colpevolezza per un determinato reato. Da  un lato, si pensi a sovrabbondanti descrizioni aventi ad oggetto un ante-factum o  un post-factum non punibili, in forza del principio dell’assorbimento. Dall’altro, si  pensi – addirittura – alla descrizione di profili storici estranei all’accusa 124.                              re introduca figure incriminatrici dai «connotati precisi» (C. cost., 24.3.1981, n. 96), perché  chiaramente formulate (cfr. C. cost., 24.3.1988, n. 364), affinché «l’interprete, nel ricondurre  un’ipotesi concreta alla norma di legge, possa esprimere un rapporto di corrispondenza sorretto  da un fondamento controllabile sulla base di criteri che, allo stato delle attuali conoscenze, appaiono verificabili» (così, ancora, C. cost., 24.3.1981, n. 96).    121 Il tema è noto: v., per tutti, E. Marzaduri, Il processo penale, 174-175.   Il discorso andrebbe capovolto: quanto più debole è il tasso di determinatezza di una fatti specie incriminatrice, tanto maggiore dev’essere il grado di accuratezza del pubblico ministero  nell’enunciare l’imputazione: cfr., con riguardo alla contestazione del c.d. concorso esterno ex  art. 110 c.p. nel delitto di cui all’art. 416-bis c.p., D. Pulitanò, La requisitoria, 258.    122 Il legislatore penalistico deve avere ben chiaro che il rispetto del principio di materialità  e di tassatività presuppone l’irrinunciabile condizione che il fatto tipico «ritagli condotte criminose ben profilate nella realtà sociale, come tali suscettive anche di agevole accertamento  empirico in sede processuale, con conseguente maggiore garanzia degli stessi diritti di difesa»  (G. Fiandaca, Fatto, 160). Sul versante processuale, poi, un intimo nesso lega il rispetto del  principio di tassatività e determinatezza delle fattispecie incriminatrici e l’effettività del contraddittorio nella formazione della prova, inteso come metodo capace di meglio assicurare la  corretta ricostruzione del fatto. L’introduzione di fattispecie penali in cui il legislatore privilegi  elementi descrittivi del fatto (cfr. F. Bricola, Riforma, 264) costituisce la condizione minima  affinché il pubblico ministero possa elevare un’imputazione descrittivamente precisa e affinché  le parti possano, su di essa, esercitare il diritto al contraddittorio. Cfr. P. Ferrua, Il nuovo processo penale, 17; L. Ferrajoli, Diritto e ragione, 97 ss.    123 F. Cordero, Procedura penale, 463.   124 Quale fosse il colore dell’autovettura usata dall’imputato per giungere sul luogo della   rapina, quali fossero i rapporti di conoscenza fra l’imputato di omicidio e la vittima, oppure,  ancora, quali fossero le tecniche investigative impiegate dalla polizia giudiziaria per raccogliere certi elementi di prova, restano enunciati potenzialmente rilevanti ai fini dell’esercizio del  diritto alla prova, ma non ai fini dell’identificazione del fatto. Simili «dati [non] appartengono     Udienza preliminare 605   Una simile prassi è, tuttavia, difficilmente reprimibile, anzitutto per il suo problematico inquadramento nella sfera delle nullità di ordine generale. La giurisprudenza – già propensa a disconoscere la sussistenza di cause di nullità dell’imputazione generica e di quella alternativa – potrebbe, anzi, agevolmente riproporre  gli argomenti già messi in campo per legittimare la formulazione di imputazioni alternative, come quelle capaci di meglio assicurare il diritto di difesa 125. D’altra parte, il sistema – in ossequio alla doverosa separazione delle funzioni fra pubblico  ministero e giudice – non assegna a quest’ultimo alcun potere di riformulare la pletorica descrizione dell’enunciato d’accusa nel corso del processo, consentendone  solo il diverso epilogo della sua “riduzione” in sede di deliberazione.   Eppure, la formulazione di un’imputazione ipertrofica è capace d’incidere in  maniera sensibile sull’effettività del contraddittorio sul versante della difesa. In  linea teorica, la sovrabbondanza descrittiva non impedisce alla difesa di discriminare il fatto contestato, alla luce della qualificazione giuridica. Tuttavia, sul piano  pratico, la solidità della conclusione è minata dalla difficoltà di fissare il discrimine nel caso di imputazioni monstre 126. D’altro canto, non è neppure vero che  l’eventuale “riduzione” dell’imputazione in sentenza avvantaggi la difesa: essa ha  esercitato il contraddittorio sul più ampio fatto oggetto dell’accusa, escludendo  che episodi ipoteticamente contenuti sul piano descrittivo nell’imputazione, potessero rivestire un autonomo rilievo per la condanna. Detto altrimenti, l’imputazione deve orientare il contraddittorio su tutti ma sui soli temi di prova che da  essa emergono. A tal punto, l’unica soluzione è equiparare l’ipertrofia descrittiva dell’imputazione all’opposto fenomeno della sua genericità: non la mancanza, bensì la sovrabbondanza degli enunciati lede il diritto di difesa, non assicurando un effettivo contraddittorio sull’accusa, generando una nullità a regime intermedio dell’atto imputativo ex art. 178 comma 1 lett. c.                               al modello che l’accusa impone alla condanna, sebbene talvolta pesino molto sulla decisione  (perché, ad esempio, fondano o confutano degli alibi)» (F. Cordero, Procedura penale, 463).  Detto altrimenti, il pubblico ministero – in tali ipotesi – integra la descrizione dell’imputazione  con l’indicazione degli «elementi probatori a suo supporto, con una commistione con i profili  dimostrativi della responsabilità» (G. Spangher, Considerazioni, 70). Così, un’imputazione  ipertrofica potrebbe perfino veicolare verso il giudice informazioni capaci di “influenzare” la  decisione (cfr. F. Giunchedi, Fatto, 332).   125 V. supra, 4.2.   126 Frequenti, ad esempio, in processi aventi ad oggetto reati associativi, contestati in via   cumulativa per ipotesi di concorso di persone nel reato e a una pluralità di reati-fine posti in  essere da singoli associati. Quando, poi, il pubblico ministero neppure proceda a contestare la  qualifica giuridica di tutti gli episodi, svanisce anche la teorica possibilità di identificare il fatto  contestato. Esemplificativamente, Cass., Sez. Un., 21.6.2000, Primavera, in Cass. pen., 2001,  69 ss., con motivazione, in cui la condanna per i reati-fine dell’associazione (non espressamente contestati sub specie iuris) è seguita alla esclusione del reato associativo-mezzo, il cui solo  titolo giuridico era, invece, stato espressamente contestato dal pubblico ministero.      606 Fabio Cassibba e Serena Quattrocolo   5. La conoscenza degli atti.   La richiesta di rinvio a giudizio reca, altresì, l’indicazione delle fonti di prova acquisite ex art. 417 lett. c, ma la relativa mancanza o incompletezza non genera alcuna causa d’invalidità dell’atto 127. Coerentemente con una lettura non  formalistica dell’art. 111 comma 3 Cost. e alla luce della consolidata giurisprudenza della Corte europea dei diritti dell’uomo circa l’art. 6 comma 3 lett. a e b  Conv. eur. dir. uomo 128, l’effettività del diritto di difesa è menomata dalla mancata conoscibilità degli atti su cui si fonda la richiesta di rinvio a giudizio: rileva –  dunque – non tanto la mancata o incompleta indicazione delle fonti di prova nella  richiesta di rinvio a giudizio, quanto l’effettiva esistenza delle stesse nel fascicolo  depositato 129.   Al riguardo, il doveroso deposito a favore della difesa del fascicolo delle indagini preliminari sin dalla fase pre-processuale, prescritto dall’art. 415-bis comma 2, ha affievolito il rilievo sistematico dell’art. 416 comma 2, ove prescrive che  il pubblico ministero debba trasmettere alla cancelleria dell’organo giurisdizionale il fascicolo delle indagini preliminari unitamente alla richiesta di rinvio a giudizio 130. Ormai, il sistema impone, quanto meno, che tutti gli atti e documenti analiticamente indicati nell’art. 416 comma 2 debbano essere depositati in favore della  difesa sin dall’invio dell’avviso di conclusione delle indagini preliminari. Alla regola si sottraggono – ovviamente – i soli atti e documenti depositati dalla difesa  nel fascicolo delle indagini preliminari dopo la notificazione dell’avviso in parola,  nonché i verbali d’interrogatorio e delle dichiarazioni spontanee rilasciate in forza  dell’art. 415-bis comma 3. Quando l’organo inquirente, dopo la notificazione dell’avviso di conclusione delle indagini preliminari, compia ulteriori atti d’indagine,  a seguito della richiesta della difesa (art. 415-bis commi 4 e 5) 131, la tutela dell’effettività del diritto di difesa porta a concludere che egli debba far notificare alla difesa un nuovo avviso di conclusione delle indagini preliminari 132.                               127 Cfr. F. Cordero, Codice, 499; A. Molari, L’udienza preliminare, 378; G. Frigo, Art. 417,  591. Contra, Cass., Sez. III, 15.10.2003, Spagnoletto, in Cass. pen., 2004, 4094.   128 Sul tema, per tutti, S. Allegrezza, La conoscenza, 149 ss.; G. Ubertis, Principi, 63-64.  129 Cfr. C. cost., 14.4.1995, n. 131 (ord.).  130 Cfr., per tutti, F. Caprioli, Indagini preliminari, 641.  131 Tocca rammentare come, secondo la Consulta (cfr. C. cost. 30.7.2003, n. 287 (ord.); C.   cost., 15.1.2003, n. 8 (ord.)), lo svolgimento di siffatte indagini non costituisca, peraltro, attività doverosa per il pubblico ministero; dal canto loro, Cass., Sez. I, 9.4.2009, Brancato e altro,  CED, 2009/243171, e Cass., Sez. V, 25.3.2005, Cucci e altri, CED, 2005/232147, escludono  che il mancato espletamento delle indagini chieste dalla difesa integri una causa di nullità della  richiesta di rinvio a giudizio. Contra, E. Amodio, Lineamenti, 27-28. Sul tema v., per tutti, F.  Siracusano, La completezza, 389.   132 Per F. Caprioli, Nuovi epiloghi, 281, nota 97, il pubblico ministero deve inviare un nuovo avviso di conclusione delle indagini preliminari nel caso in cui egli, non avendo consumato     Udienza preliminare 607   Sebbene il tenore dell’art. 416 comma 2 alluda alla «trasmissione», la norma è  osservata anche quando gli atti, pur non fisicamente acclusi al fascicolo trasmesso  al giudice dell’udienza preliminare, siano già stati depositati in favore delle parti  private nonché indicati nella richiesta di rinvio a giudizio 133.   La mancata ostensione di atti non esaurisce le patologie che affliggono il regime di conoscenza del contenuto del fascicolo. Specie in procedimenti di una  certa complessità, l’ordine nella catalogazione e nell’inserimento degli atti nel fascicolo costituisce un’autentica condizione per l’effettivo esercizio del diritto di  difesa. Viene in gioco l’art. 3 d.m. 30.9.1989, n. 334, che impone alla segreteria  del pubblico ministero una particolare cura nella formazione dei fascicoli e nella  collazione della documentazione, con l’evidente scopo di facilitarne la consultazione. La previsione non soddisfa mere esigenze di razionale ed omogenea sistemazione degli atti processuali, ma è strumentale all’esercizio dei diritti spettanti  alle parti e delle funzioni di controllo in capo al giudice.   Per porre rimedio ai casi in cui il fascicolo, trasmesso al giudice per l’udienza  preliminare ai sensi dell’art. 416 comma 2, sia “caotico”, la Corte costituzionale  ha disegnato un percorso in due tappe, cui è chiamato l’organo giurisdizionale. In  prima battuta (e necessariamente), il giudice deve sollecitare il pubblico ministero  a riordinare il fascicolo, rinviando, se del caso, l’udienza, senza che ciò comporti  la regressione alla fase delle indagini preliminari. In seconda battuta (ed eventualmente), ove in via eccezionale il disordine del fascicolo persista, pure dopo il  provvedimento in parola, così da incidere negativamente sull’esercizio del diritto  di difesa, il giudice deve dichiarare l’inutilizzabilità degli atti che non risultano  trasmessi o, addirittura, la nullità per violazione dell’art. 178 lett. c 134. La Consulta non esplicita se tale nullità a regime intermedio investa gli atti non trasmessi o,  invece, riguardi direttamente la richiesta di rinvio giudizio, benché l’autonoma  considerazione del vizio dell’inutilizzabilità avvalori quest’ultima ipotesi.   5.1. L’inutilizzabilità degli atti non depositati.  Sul piano degli effetti, è assunto giurisprudenziale condiviso che l’omesso   deposito di atti e documenti prescritto dal combinato disposto degli artt. 415                               il termine di durata massima delle indagini, svolge ulteriori investigazioni di propria iniziativa,  in assenza di una richiesta della difesa, successivamente alla notificazione del primo avviso di  conclusione delle indagini preliminari (ivi, 281 ss.).    133 Cfr. Cass., Sez. II, 1.3.1998, D’Auria, in Giust. pen., 1999, III, 369. Se la ratio dell’art.  416 comma 2 è mettere le parti private nelle condizioni di esercitare il diritto di prendere visione e di estrarre copia degli atti, resta irrilevante il luogo in cui possa essere esercitato tale  diritto: cfr. F. Cassibba, L’udienza preliminare, 163. V., però, A. Scalfati, L’udienza preliminare, 27; nonché, M. Nofri, Art. 416, 1452, secondo cui la trasmissione degli atti dev’essere  anche fisicamente contestuale al deposito della richiesta di rinvio a giudizio.   134 C. cost., 8.5.2009, n. 142, sulla quale cfr. P. Bronzo, Il deposito, 3931 ss.; G. Todaro,  Fascicolo delle indagini, 4224.     608 Fabio Cassibba e Serena Quattrocolo   comma 2 e 416 comma 2, ne generi l’inutilizzabilità 135.  Per non incorrere in esiti paradossali, la conclusione non può meccanicistica mente essere estesa agli atti «a favore» dell’imputato. Pur nella difficoltà di attribuire un significato preciso all’espressione, l’impossibilità far luogo qui all’applicazione della regola di esclusione discende dalla ratio di prevenire condotte abusive del pubblico ministero 136. Se così non fosse, l’art. 416 comma 2 offrirebbe  un formidabile strumento all’accusa per “fulminare” elementi probatori idonei a  incrinare il giudizio di fondatezza dell’imputazione: basterebbe non depositarli.  Un argomento sistematico avvalora l’assunto. Per evitare che il pubblico ministero posticipi gli accertamenti a favore dell’indagato ex art. 358 alla scadenza del  termine di durata massima delle indagini preliminari, avvantaggiandosi dell’inutilizzabilità sancita dall’art. 407 comma 3, l’invalidità colpisce solo «il possibile  uso contra reum che delle investigazioni tardive potrebbe fare il pubblico ministero» 137. Ragionevole concludere, a fortiori, che l’inutilizzabilità dei materiali favorevoli all’imputato non operi per gli atti compiuti allorquando il termine delle indagini non sia scaduto, nel caso in cui non siano tempestivamente depositati.   Dal canto suo, la giurisprudenza ricorre a soluzioni articolate. Talvolta si afferma – per vero, in modo non del tutto perspicuo – che, ove «la mancata presentazione ex art. 416 comma 2 riguardi elementi “contrari” all’imputato, […] da questa discend[e] l’“inutilizzabilità” degli atti»; ove, invece, venga in gioco l’«omessa trasmissione di atti contenenti elementi “favorevoli” alla difesa, deve ritenersi  sussistente il diritto dell’imputato alla “prova a discarico”», ai sensi degli artt. 190  e 495 comma 2 138. Talaltra, si riconosce che gli atti non inseriti fra quelli trasmessi sono inutilizzabili, ma, se ipoteticamente favorevoli all’indagato, sono suscettibili di acquisizione a opera del giudice su iniziativa della difesa o, in dibattimento,  anche d’ufficio, a norma dell’art. 507 139.   5.2. La pretesa facoltà del pubblico ministero di selezionare gli atti.  L’esigenza di completezza che accompagna il deposito del fascicolo ai sensi   dell’art. 416 comma 2 – sottolineata dalla Corte costituzionale sin dai primi anni                               135 Cfr. C. cost., 8.5.2009, n. 142; nella giurisprudenza di legittimità, fra le molte, Cass., Sez. I,  15.1.2012, Basco e altri, CED, 2010/247192; Cass., Sez. IV, 31.7.2006, Panichelli, in Dir. pen.  proc., 2007, 642 ss.; Cass., Sez. I, 2.3.2005, Chiaramonte, CED, 2005/231504, secondo cui, inoltre,  l’ordinanza del giudice che disponga la trasmissione degli atti al pubblico ministero sarebbe abnorme, perché determina un’indebita regressione; Cass., Sez. I, 16.4.2002, Marandino, in Cass. pen.,  2003, 3510; Cass., Sez. I, 4.1.1999, Iamonte e altri, in Guida dir., 1999, fasc. 18, 85.   136 Cfr. G. Lozzi, Lezioni, 196-197; in prospettiva critica, N. Galantini, L’inutilizzabilità  della prova, 76.   137 G. Giostra, L’archiviazione, 54; contra, A. Bernardi, Art. 407, 526.   138 Così, Cass., Sez. I, 4.1.1999, Iamonte e altri, cit., 85.  139 Cfr. Cass., Sez. I, 4.5.2006, Berlusconi, in Cass. pen., 2007, 3578 ss.; Cass., Sez. I,   16.4.2002, Marandino, cit., 3510.     Udienza preliminare 609   di vigenza del codice del 1988 140 e pienamente confermata dall’ampiezza della  discovery imposta sin dalla fase pre-processuale dall’art. 415-bis comma 2 – non  può essere aggirata nemmeno nell’ipotesi in cui il pubblico ministero, all’esito di  un’indagine preliminare soggettivamente o oggettivamente cumulativa, eserciti  separatamente l’azione penale solo per taluni imputati o talune imputazioni.   Il tenore dell’art. 130 comma 1 disp. att. 141 non autorizza a reputare compatibile col sistema un potere discrezionale del pubblico ministero di “selezionare”  gli atti e documenti da trasmettere al giudice dell’udienza preliminare 142. La didascalica previsione si limita a rendere esplicito che il pubblico ministero ha il potere di non disvelare gli atti non pertinenti alle imputazioni formulate. Un deposito  solo parziale lede il diritto di difesa: nel bilanciamento tra l’esigenza di preservare  la segretezza e, perciò, l’efficacia delle indagini relative alle posizioni non ancora  matura per l’esercizio dell’azione penale, da un canto, e la tutela dei diritti di difesa, dall’altro, è il primo interesse a dover cedere, alla luce del debole fondamento  costituzionale 143. In breve, all’insindacabile scelta discrezionale del pubblico ministero di procedere separatamente 144 non si accompagna alcun potere di protrarre  il segreto investigativo su atti rilevanti in rapporto alla vocatio in iudicium.   È noto, tuttavia, come la giurisprudenza interpreti in senso elastico la previsione in discorso. Non si tratta solo di legittimare il pubblico ministero a individuare  gli atti che si riferiscono strettamente agli imputati ed alle imputazioni per cui  viene esercitata l’azione penale 145: qui, l’assunto suona ovvio. Il punto sta, piuttosto, altrove: l’organo dell’accusa potrebbe addirittura “manipolare” il contenuto  degli atti depositati, non disvelandone porzioni rilevanti attraverso la pratica degli omissis 146. Che questa sia una prassi deviante, ove reputata erroneamente d’im                             140 Cfr. C. cost., 5.4.1991, n. 145 (sulla quale v. S. Buzzelli, Il dossier dell’accusa, 971 ss.);  C. cost., 12.6.1991, n. 273 (ord.).   141 Sull’argomento, v., da ultimo, S. Allegrezza, La conoscenza, 153 ss.; nonché, G. Frigo,  Art. 416, 585; G. Garuti, La verifica dell’accusa, 178 ss.; A. Nappi, Guida, 411-412; P.P. Rivello, Art. 130, 501 ss.; A. Scalfati, L’udienza preliminare, 28-30.   142 Il mancato coordinamento fra la riforma operata dalla legge n. 479/1999, con l’introduzione dell’avviso di conclusione delle indagini preliminari, e l’art. 130 disp. att., pone l’esigenza di procedere ad un’interpretazione adeguatrice di tale, ultima previsione, la cui portata  dev’essere riferita, ormai, al deposito degli atti che precede l’esercizio dell’azione penale ex  art. 415-bis: cfr. F. Caprioli, Nuovi epiloghi, 276-277. Sul tema v. pure S. Allegrezza, La conoscenza, 153 ss.; F. Cassibba, L’udienza preliminare, 164 ss.   143 Cfr. A. Scalfati, L’udienza preliminare, 29; contra, A. Barazzetta, Gli snodi, 523; A.  Nappi, Guida, 391-392; P. Rivello, Art. 130, 506.   144 Cfr., da ultimo, Cass., Sez. VI, 19.1.2012, R., CED, 2012/252258.  145 Cfr. Cass., Sez. I, 16.4.2002, Marandino, cit., 3510; v. anche Cass., Sez. VI, 4.5.2006,   Battistella e altri, in Cass. pen., 2007, 3593-3594; Cass., Sez. I, 25.6.1999, Gusinu, cit., 2077;  Cass., Sez. V, 21.1.1998, Cusani, in Cass. pen., 1998, 3105; Cass., Sez. II, 13.7.1995, D’Urso,  ivi, 1997, 509; Cass., Sez. I, 12.4.1995, Arena, ivi, 1996, 3434.   146 Cfr. Cass., Sez. I, 30.3.2000, Castrese, in Cass. pen., 2001, 1510; Cass., Sez. I, 10.2.2000,  Bellocco, in Dir. giust., 2000, fasc. 10, 10.     610 Fabio Cassibba e Serena Quattrocolo   piego generale, è confermato dalla circostanza che solo rispetto al «verbale illustrativo dei contenuti della collaborazione» di cui all’art. 16-quater comma 3 d.l.  15.1.1991 n. 8, conv. in legge 15.3.1991, n. 82, è ammesso il deposito per estratto  nel fascicolo da trasmettere al giudice dell’udienza preliminare, con riguardo al  procedimento cui le dichiarazioni si riferiscono.   In altri casi, si è addirittura affermato – con un argomento che ha il sapore del  paralogismo – che l’omessa allegazione al fascicolo trasmesso al giudice dell’udienza preliminare di atti oggetto del c.d. stralcio, per opera del pubblico ministero prima dell’esercizio dell’azione penale, non comporta violazione del diritto  di difesa, non essendo suscettibili di sindacato giurisdizionale, proprio perché non  facenti parte del processo 147.   Deboli i rimedi, da tempo messi in campo dalla dottrina e, di recente, fatti  propri dalla Corte costituzionale 148. È ben vero che qui viene in gioco una causa  di nullità a regime intermedio della richiesta di rinvio a giudizio, per violazione  delle norme poste a presidio dell’intervento della difesa agli atti del procedimento  ex art. 178 lett. c e 180 149. Sennonché, l’architettura codicistica non offre spazi  per un intervento dell’organo giurisdizionale teso a garantire autenticamente la  completezza della discovery, penetrando il segreto investigativo che copre il contenuto degli atti non depositati al giudice dell’udienza preliminare: la mancata  ostensione può emergere solo in rapporto ad atti che, sebbene non depositati, siano richiamati dal contenuto di altri effettivamente trasmessi 150.   6. Verso l’instaurazione del contraddittorio camerale: la fissazione dell’udienza e gli avvisi.   Cadenze serrate sono imposte al giudice per emettere i provvedimenti di cui  all’art. 418. Entro cinque giorni dal deposito della richiesta di rinvio a giudizio 151, il giudice – sempre che non sussista una causa di nullità concernente l’in                             147 Così, Cass., Sez. II, 5.10.2011, Ciancimino e altri, in Cass. pen., 2012, 1756 ss.  148 V. la già rammentata C. cost. n. 142/2009.   149 Cfr., da vari punti di vista, A. Camon, Nullità probatorie, 768; G. Frigo, Art. 416, 585; A. Scal fati, L’udienza preliminare, 29-30. Contra, Cass., Sez. VI, 4.5.2006, Battistella, CED, 2006/234355,  secondo cui non lede il diritto di difesa esercizio da parte del pubblico ministero, ai sensi dell’art. 130  disp. att., del potere di formare il fascicolo di cui all’articolo 416 comma 2 mediante l’inserimento soltanto dei dati che si riferiscono alle persone e alle imputazioni per cui egli richiede rinvio a giudizio, a  meno che non risulti da concreti elementi, recuperati anche attraverso investigazioni difensive, che la  selezione abbia sottratto alla integrale discordi atti rilevanti per gli interessi della difesa.   150 Cfr. F. Cassibba, L’udienza preliminare, 170-171.  151 Sull’allungamento, dagli originari due giorni agli odierni cinque operato dalla art. 19   legge n. 479/1999, cfr. G. Garuti, La nuova fisionomia, 366 ss.; V. Maffeo, L’udienza preliminare, 116-117; P.P. Rivello, Art. 19, 372 ss.      Udienza preliminare 611   defettibile vincolo di dipendenza fra la notificazione dell’avviso ex art. 415-bis e  il deposito della richiesta di rinvio a giudizio 152– fissa l’udienza 153, che, a sua volta, deve svolgersi non oltre il trentunesimo giorno a decorrere dal deposito: valgono gli artt. 418 comma 2 e 172 comma 5 154. A identiche ragioni di celerità rispondono i brevi termini a comparire sanciti dall’art. 419. Nel complesso, il disegno legislativo – mirando a comprimere i tempi morti, nonché a contingentare le  indagini suppletive ex art. 419 comma 3 155 – tende ad avvicinare la durata della                               152 Sul punto v. supra, 2.  153 Come noto, le Sezioni Unite hanno negato che il giudice, nella fase che intercorre fra il   deposito della richiesta di rinvio a giudizio e l’emissione del decreto di fissazione dell’udienza  preliminare, possa pronunciare l’immediata declaratoria circa la sussistenza di cause di non  punibilità ai sensi dell’art. 129, senza fissare l’udienza preliminare: cfr. Cass., Sez. Un.,  25.1.2005, De Rosa, in Giur. it., 2006, 363 ss., con nota critica di L. Iafisco; in senso favorevole all’indirizzo espresso dalle Sezioni Unite v., invece, G. Varraso, Richiesta di rinvio a giudizio, 1847 ss. Quanto all’emissione del provvedimento in parola nel corso dell’udienza preliminare, nel corso della discussione e prima della deliberazione ex art. 424, la giurisprudenza di  legittimità, ancora sulla scorta dell’appena rammentata presa di posizione delle Sezioni Unite,  sottolinea come il giudice, se rileva una causa di non punibilità emergente dagli atti, come ad  esempio, la prescrizione del reato, non possa avvalersi dei poteri probatori ex artt. 421-bis e  422, «dovendo l’ambito della sua cognizione rimanere cristallizzato allo stato degli atti esistente al momento processuale della rilevata causa di non punibilità, con preclusione di un approfondimento del thema decidendum» (cfr., da ultimo, Cass., Sez. VI, 1.1.2011, Tucci, CED,  2011/252407; contra, con ampiezza, L. Scomparin, Il proscioglimento immediato, 173 ss.).  Sempre aperta in dottrina è, infine, la questione dell’interferenza fra la pronuncia ex art. 129 e  quella ex art. 425, chiusa la discussione, in sede di deliberazione ex art. 424. Da un canto, si  ravvisa nella sentenza di cui all’art. 129 una pronuncia maggiormente favorevole per l’imputato, con particolare riguardo alla sua attitudine a passare in giudicato, con la conseguente  priorità nella relativa adozione rispetto alla sentenza di non luogo a procedere (cfr., per tutti,  A.M. Capitta, La declaratoria immediata, 80 ss.; nel senso che il giudice dell’udienza preliminare, se rileva una causa di estinzione del reato, ha il dovere di pronunciare la sentenza ex art.  129, senza poter svolgere alcun approfondimento probatorio né riqualificare il fatto, cfr. Cass.,  Sez. VI, 29.1.2013, Tarantino, CED, 2013/254705). Dall’altro, in senso opposto, si ritiene che  l’art. 129 non attribuisca al giudice un potere decisorio autonomo rispetto a quello già attribuitogli da specifiche disposizioni, come nel caso dell’art. 425. In effetti, risulta difficile comprendere perché due provvedimenti emessi al termine della stessa fase e sulla base degli stessi  elementi conoscitivi dovrebbero avere una natura ed una portata diverse (così, M. Daniele,  Profili sistematici, 113): dunque, le regole di giudizio per l’emissione della sentenza di non  luogo a procedere sono speciali – tano più dopo le riforme apportate dalla legge n. 479/1999 –  rispetto a quelle che regolano l’immediata declaratoria di cause di non punibilità: dunque, la  sentenza ex art. 425 prevale rispetto a quella ex art. 129 (ivi, 114; più di recente, L. Scomparin,  Il proscioglimento immediato, 181 ss.). Sul tema – qui appena sfiorato – v. pure R. Fonti, L’immediata declaratoria, 102 ss., alla quale si rinvia anche per ulteriori, indispensabili indicazioni  bibliografiche.   154 Cfr. F. Cordero, Procedura penale, 906.  155 Onde garantire che i termini massimi di durata delle indagini preliminari non venissero   «formalmente osservat[i], ma sostanzialmente disattes[i]» (G. Ubertis, Azione penale, 135).     612 Fabio Cassibba e Serena Quattrocolo   “fase” dell’udienza preliminare con l’effettivo svolgimento della stessa 156.  Trattandosi di contesto assistito da contraddittorio indefettibile, l’avviso di fis sazione dell’udienza preliminare dev’essere comunicato al pubblico ministero 157  e notificato al difensore dell’imputato 158 (art. 419 comma 2), «almeno dieci giorni prima della data dell’udienza» (art. 419 comma 4). L’inosservanza del termine  di comparizione comporta la nullità a regime intermedio degli atti dell’udienza  preliminare 159, trattandosi di un termine dilatorio strumentale per consentire alle  parti di preparare la discussione.   Quanto all’imputato, poi, alla notificazione dell’avviso di fissazione dell’udienza preliminare si affianca la notificazione della richiesta di rinvio a giudizio. Le Sezioni Unite – valorizzando le profonde innovazioni apportate dalla legge n. 479/1999 e scavalcando il dato semantico dell’art. 419 comma 1 – hanno riconosciuto natura «sostanziale e contenutistica» di «citazione» all’avviso 160. Da                              Nella prassi, le investigazioni suppletive risultano, viceversa, grandemente dilatate, non essendo infrequente che l’udienza preliminare sia fissata a distanza di diversi mesi dal deposito della  richiesta di rinvio a giudizio.   156 Sennonché, la ratio della disciplina è stata aggirata dalla prassi: scarsa disponibilità di  risorse e affollamento dei ruoli d’udienza hanno indotto a una patologica dilatazione dei termini di cui all’art. 418, del resto, pacificamente ordinatori: cfr. C. cost., 17.2.1999, n. 32.   157 A pena di nullità di ordine generale a regime intermedio degli atti dell’udienza preliminare, ex artt. 178 comma 1 lett. b seconda parte e 180, afferendo alla partecipazione del pubblico ministero al procedimento: cfr. A. Molari, Lineamenti, 381; A. Scalfati, L’udienza preliminare, 39; G.P. Voena, Atti, 299; per S. Ramajoli, Chiusura delle indagini preliminari, 46, si  tratta invece di una nullità assoluta.   158 L’art. 418 comma 1 secondo periodo prescrive, poi, che il giudice dell’udienza preliminare provvede a designare un difensore di ufficio ex art. 97 all’imputato che ne sia privo, in  forza della partecipazione necessaria del difensore all’udienza ex art. 420 comma 1. Ben può  accadere che, seppur la designazione del difensore di ufficio sia doverosa per il pubblico ministero in sede di avviso di conclusione delle indagini preliminari, quando l’indagato sia privo  del difensore di fiducia, a tale difensore designato di ufficio sia, poi, subentrato un professionista di fiducia, che, a sua volta, ben potrebbe avere rinunciato all’incarico o la cui nomina potrebbe essere stata revocata dall’interessato prima del deposito della richiesta di rinvio a giudizio. In simili casi, il giudice dell’udienza preliminare non può automaticamente designare il  difensore di ufficio già designato dal pubblico ministero ai fini degl’incombenti ex art. 415-bis:  un provvedimento siffatto contrastata con le modalità d’individuazione del difensore di ufficio  prescritte dall’art. 97 comma 2 e determina la nullità a regime intermedio del relativo provvedimento (cfr. A. Scalfati, L’udienza preliminare, 34).   L’omissione dell’avviso al difensore è causa di nullità assoluta (cfr. Cass., Sez. I,  24.9.2002, Moscatiello, in Cass. pen., 2003, 3419-3420), a meno che, essendo l’imputato assistito da due difensori, l’omissione concerna solo uno di essi: qui, viene ad esistenza una nullità  a regime intermedio (cfr. Cass., Sez. VI, 1.3.1994, Didoni, in Cass. pen., 1995, 2597; Cass.,  Sez. VI, 4.5.1992, Del Col, ivi, 1993, 2866 ss.).   159 Cfr. A. Molari, Lineamenti e problemi, 380; A. Scalfati, L’udienza preliminare, 39;  Cass., Sez. I, 6.12.2001, Zuccario, CED, 2001/220440.   160 Cfr. Cass., Sez. Un., 9.7.2003, Ferrara, in Cass. pen., 2003, 3702 ss., con osservazioni di M.L. Di Bitonto. Sul tema, E. Di Dedda, Natura dell’udienza preliminare, 327 ss.;     Udienza preliminare 613   qui, un sensibile irrobustimento del diritto di difesa, sotto il profilo della partecipazione dell’imputato: a tal punto, l’omessa o la non corretta citazione, nonché la  mancante, incompleta o erronea indicazione della data e del luogo dell’udienza,  comportano la nullità assoluta degli atti dell’udienza preliminare ex art. 179  comma 1 161 . La natura di vocatio in iudicium dell’avviso di fissazione dell’udienza preliminare porta indefettibilmente a concludere che lo stesso vada tradotto per l’imputato che dimostri di non comprendere la lingua italiana: opera  qui l’art. 143 comma 1 162 interpretato in conformità agli art. 111 comma 3 Cost. e  6 comma 3 lett. a ed e Conv. eur. dir. uomo 163, nel solco di quanto già affermato  dalla sent. cost. n. 10/1993 164.   Infine, sebbene l’avviso sia completo di tutti i requisiti, quando non vi venga  allegata la richiesta di rinvio a giudizio (art. 419 comma 1), si configura un’ulteriore e autonoma causa di nullità assoluta: dal momento che l’avviso di fissa                             E.M. Mancuso, Avviso di fissazione, 343 ss.; nella manualistica, F. Caprioli, Indagini preliminari, 641.   161 Da ultimo, con riguardo all’omessa notificazione dell’avviso, Cass., Sez. IV, 30.11.2011,  Agostini, CED, 2011/251774. V. anche, in dottrina, A. Molari, Lineamenti e problemi, 380; A.  Scalfati, L’udienza preliminare, 39. Non comporta, però, alcuna nullità la mancata od erronea  indicazione dell’aula di udienza, sempre che sia correttamente indicato l’ufficio del giudice  procedente, sulla scorta dell’art. 132 disp. att.: cfr. Cass., Sez. II., 16.4.2004, Schiavone, in Riv.  pen., 2005, 499.   L’avviso di fissazione dell’udienza preliminare notificato all’imputato reca, poi, l’avvertimento che, se egli non compare, verrà giudicato in contumacia, che se omesso configura una  nullità a regime relativo dell’avviso ex art. 419 (Cass., Sez. II, 19.5.2006, Cortes Chila e altri,  in Guida dir., 2006, fasc. 39, 80). Più di recente, invece, esclude che l’omissione dell’avvertimento generi alcuna nullità, Cass., Sez. III, 18.11.2009, Ruffolo, CED, 2009/245757.   162 Nel testo introdotto dal d.lgs. 4.3.2014, n. 32.   163 Sulla necessaria traduzione dell’atto che contiene l’imputazione, affinché sia assicurata   all’imputato l’effettiva conoscenza dell’accusa a norma dell’art. 6 § 3 lett. a ed e Conv. eur.  dir. uomo, cfr., per tutti, Corte eur. dir. uomo, Gr. Ch., sent. 18.10.2006, Hermi c. Italia, 57 ss.;  sent. 19.12.1989, Kamasinski c. Austria, 74 ss. Sull’argomento cfr. A.P. Casati, Il diritto  all’assistenza, 235 ss.; D. Curtotti Nappi, Il problema delle lingue, 257 ss.; P.P. Rivello, La  struttura, 220 ss.; G. Ubertis, Principi, 65-66.   164 Cfr. C. cost., 19.1.1993, n. 10. L’omessa traduzione integra una nullità assoluta: cfr.,  con riguardo all’analoga ipotesi della mancata traduzione della vocatio in iudicium attuata col  decreto di citazione a giudizio, Cass., Sez. VI, 13.12.1993, Chief Mbolu, in Cass. pen., 1995,  2925-2926; in dottrina, per tutti, G.P. Voena, Atti, 180. Le Sezioni Unite, peraltro, ravvisano  qui un’ipotesi di nullità a regime intermedio, trattandosi, non di omessa citazione dell’imputato  alloglotta, ma d’un vizio dell’avviso rilevante ex art. 184: cfr., per un obiter dictum, Cass., Sez.  Un., 26.9.2006, Cieslinsky, in Cass. pen., 2007, 516; Cass., Sez. Un., 31.5.2000, Jakani, in  Cass. pen., 2000, 3257-3258. Con riguardo, invece, all’omessa traduzione dell’avviso di fissazione dell’udienza preliminare Cass., Sez. I, 2.11.1995, Marino, CED, 1995/203492 e Trib.  Savona, 7.12.2001, xy, in Dir. pen. proc., 2002, 1401-1402, con nota di C. Marinelli, ravvisavano, qui, una nullità meramente relativa (ma prima che Cass., Sez. Un., 9.7.2003, Ferrara, cit.,  3702, ne riconoscesse la natura di atto di citazione in giudizio).     614 Fabio Cassibba e Serena Quattrocolo   zione dell’udienza non contempla anche l’imputazione, occorre che la conoscenza  dell’addebito si realizzi altrimenti, con l’invio della richiesta ex art. 417. Un’analoga conclusione non vale, però, per il decreto di fissazione dell’udienza preliminare ex art. 128 disp. att., che reca, fra l’altro, l’imputazione.   Per la persona offesa 165, invece, l’omissione nell’avviso della data e del luogo  dell’udienza implica una nullità a regime intermedio 166, mercé il combinato disposto degli art. 178 comma 1 lett. c e 180, ma l’imputato non ha interesse a dedurla 167. Ancora decisiva è l’appena rammentata esegesi accolta dalle Sezioni  Unite circa la natura dell’avviso ex art. 419 comma 1: irragionevole ritenere che  esso equivalga alla citazione a giudizio nei confronti del solo imputato e non, anche, della persona offesa 168.   L’art. 419 adempie, infine, a una finalità informativa nei confronti delle parti,  prescrivendo avvisi differenziati a seconda del destinatario, il cui contenuto è calibrato sulle relative facoltà in seno all’udienza preliminare. Non mancano incongruenze. Mentre il difensore dell’imputato ha diritto ad essere avvisato della facoltà di prendere visione degli atti e dei documenti trasmessi a norma dell’art. 416  comma 2, nonché di quella di presentare memorie e di produrre documenti (art.  419 comma 2), un analogo avviso non spetta al difensore della persona offesa in  quanto domiliciliatario ex lege, ai sensi dell’art. 33 disp. att. Il distinguo non sembra irrilevante: l’avviso è inteso a consentire la visione e l’estrazione di copia del  dossier trasmesso al giudice, attività tutte, a loro volta, strumentali all’esercizio                               165 Quanto alla persona offesa, la notificazione non necessariamente le è indirizzata perso nalmente. Se quest’ultima abbia nominato un difensore, egli ne diviene domiciliatario ex lege  (art. 33 disp. att.) e la relativa notificazione deve avvenire presso il suo studio. Si spiega, così,  la ragione per la quale l’art. 419 comma 1 non compia alcun esplicito riferimento al difensore  della persona offesa: in prospettiva critica sul punto, A. Scalfati, L’udienza preliminare, 37.  Tocca poi notare che il difensore della persona offesa ha diritto alla notificazione, non solo  dell’avviso di fissazione dell’udienza preliminare ma, anche, della richiesta di rinvio a giudizio, che, invece, non spetta al difensore dell’imputato.   166 Cfr. Cass., Sez. VI, 24.9.1999, Tinnirello, in Cass. pen., 2001, 1297; Cass., Sez. III,  8.4.1998, Verzi, ivi, 2000, 467.   167 Cass., Sez. fer., 20.8.2002, Guglielmi, in Cass. pen., 2004, 211.  168 Nel senso, invece, che venga qui in gioco una nullità relativa, cfr. Cass., Sez. IV,   7.2.2008, Pancin e altri, CED, 2008/238938; in dottrina, A. Virgilio, Profili ideologici, 88.  Fra i destinatari della notificazione dell’avviso dell’udienza preliminare non è contemplato   il querelante, ma qui l’omissione appare facilmente spiegabile, atteso che il diritto di interporre  la querela spetta all’offeso dal reato. Incomprensibile, invece, la mancata indicazione del danneggiato nel novero dei legittimati a ricevere la notificazione dell’avviso, del momento che  l’«esigenza di rendere nota l’udienza preliminare all’offeso dal reato si presenta funzionale anche alla costituzione di parte civile» (A. Scalfati, L’udienza preliminare, 37), consentita, però,  solo a chi rivesta la qualità di danneggiato. Meglio è colmare la lacuna in via interpretativa,  intendendo in senso ampio il richiamo alla persona offesa di cui all’art. 419 comma 1 come  comprensivo anche del danneggiato dal reato (come suggerito ancora da A. Scalfati, L’udienza  preliminare, 37; conf. F. Cassibba, L’udienza preliminare, 198-199).     Udienza preliminare 615   del diritto di difesa. Così, senza che ciò comporti un’eccessiva forzatura dell’art.  178 comma 1 lett. c, l’omissione dell’avviso sembra suscettibile di determinare la  nullità, a regime intermedio, sempre che l’avviso fosse, a monte, dovuto. Infine, il  tenore dell’art. 419, a differenza di quello di cui all’art. 552 comma 1 lett. f, non  contempla l’avviso all’imputato circa la facoltà di richiedere un rito speciale,  con una scelta reputata, più volte, non costituzionalmente eccepibile dalla Corte  costituzionale 169 e dalla Corte di cassazione 170.                                  169  Cfr. C. cost., 19.1.2007, n. 8 (ord.); C. cost., 22.7.2005, n. 309 (ord.); C. cost.,   26.11.2002, n. 484 (ord.).  170 Cfr. Cass., Sez. VI, 6.2.2003, Sindoni, in Cass. pen., 2004, 3746.      616 Fabio Cassibba e Serena Quattrocolo      Sezione II Costituzione e partecipazione delle parti.   1. Evoluzioni normative dell’udienza preliminare e funzione della verifica  sulla costituzione delle parti.   L’evoluzione normativa dell’udienza preliminare, sopra già ampiamente illustrata, ha inciso in maniera significativa anche sul suo momento iniziale, ossia la  verifica della regolare costituzione delle parti, anticipando alcuni provvedimenti  tipicamente dibattimentali 171. Infatti, nella struttura originaria del codice, l’art.  420 si configurava come compendio delle attività introduttive dell’udienza preliminare, cui seguiva, direttamente, la disciplina della discussione 172. Una normativa snella ma comunque più attenta – rispetto a quella tipica dell’udienza camerale –  alla concreta realizzazione del contraddittorio 173.   Proprio in tale prospettiva, però, il successivo potenziamento delle chances di  definizione del processo nella fase dell’udienza preliminare ha spinto il legislatore  a modificare i tratti caratteristici di questa attività. Primo – e più immediato – esito di detta scelta è l’accresciuta formalità dell’accertamento sull’effettiva instaurazione del rapporto processuale 174. Se l’udienza preliminare si candida ad es                             171 Cfr. F. Cassibba, L’udienza preliminare, 204 s.  172 Cfr. G. Frigo, Art. 420, 610.  173 V. ancora G. Frigo, Art. 420, 612.  174 Il termine rapporto processuale viene qui utilizzato con significato “depurato” dalla risa lente polemica che vide contrapposte letture speculari del fenomeno; per la riconducibilità del  processo penale allo schema del rapporto giuridico, cfr., tra gli altri, G. De Marsico, Lezioni,  29 ss. («a noi non sembra che il processo sia un rapporto giuridico perché presenti in potenza o  in atto due o più aspirazioni normalmente contrastanti [...], ma che lo sia perché sono governate dalla legge la situazione delle parti e la loro attività in ciascun momento del processo»); G.  Leone, Lineamenti, 65 ss.; fortemente critico, G. Guarneri, Sulla teoria generale, 1 ss., impostato proprio alla contestazione della teoria più classica, anche sulla base del pensiero di certi  autori tedeschi del periodo, i quali criticavano il concetto di rapporto giuridico in quanto idoneo a porre cittadino e Stato sullo stesso piano, senza considerazione per il ruolo di primazia  dell’Istituzione; per parte sua, F. Cordero, Procedura penale, 11, ritiene il ricorso al concetto  di “rapporto” un «macinare parole in gran parte prive di significato». Critico anche G. Conso,  La comparazione, 442 ss. Certamente più vicina al significato che pare utile impiegare in questa trattazione, la lettura civilistica del fenomeno, con particolare riguardo all’insegnamento di  G. Chiovenda, Principii, 625: secondo l’A., l’esistenza del rapporto processuale produce i suoi  effetti con la proposizione della domanda giudiziale (cfr., ancora, G. Leone, Lineamenti, 65  ss.) e, proprio in questi termini opera il controllo effettuato dal giudice dell’udienza prelimina   Udienza preliminare 617   sere luogo di potenziale definizione del processo 175, essa deve contemplare necessariamente il passaggio, altamente simbolico, della formalizzazione del vincolo tra  le parti, che le lega nel rapporto processuale. Certamente, sul significato di tale attività gioca un ruolo rilevante la concezione propria del processo civile che – improntato alla più autentica dinamica di parti – vede nell’attivazione dei soggetti processuali 176 il presupposto della regolare instaurazione del processo 177. Lo schema previsto dal legislatore, ispirato per lo più alla fase genetica del processo civile, risulta  certamente nevralgico rispetto al possibile sorgere della pretesa risarcitoria e di altre  obbligazioni pecuniarie – che trovano, appunto, nell’udienza preliminare il primo e  più proficuo momento di emersione (e a cui è interamente dedicato il par. 2) – ma si  dimostra altresì ragionevolmente compatibile anche con la posizione delle parti necessarie del processo penale, cioè imputato e pubblico ministero. Pur al di fuori della necessità di formule sacramentali o di atti scritti, il rispettivo atteggiamento al  momento dell’instaurazione dell’udienza preliminare assume profili che, ragionevolmente, si confanno all’idea di «costituzione» 178: la loro presenza, invero, sottende un reticolo di interessi e un’interazione di istituti, il cui intrecciarsi è regolato dal  legislatore in modo tale da favorire l’instaurazione di un efficace contraddittorio.  Alla costituzione del primo sono dedicati – direttamente o indirettamente – i paragrafi dal terzo al nono. Quanto al secondo, invece, i possibili “vizi” di costituzione  sono piuttosto limitati e possono incidere, per un verso, sul difetto di avviso della  fissazione dell’udienza preliminare 179 o, per altro verso, sull’individuazione dell’ufficio che debba esprimere la persona fisica che rappresenti l’accusa in udienza, laddove si proceda per uno dei reati dell’art. 51 comma 3-bis 180.                              re in apertura dell’udienza preliminare, al fine di verificare che tutti i soggetti interessati dalle  domande giudiziali (quella penale, ma anche quella civile), siano stati concretamente raggiunti  dalla vocatio in ius o ne abbiano comunque avuto conoscenza.   175 Ne è conferma già C. cost., 6.7.2001, n. 224. Sul tema cfr. F. Caprioli, Indagini preliminari, 512 ss.   176 Si è sottolineato, tuttavia, come nello schema predisposto sin dal 1988 dal legislatore  delegato, risulterebbe complesso distinguere compiutamente tra «costituzione» e mera «comparizione» delle parti, in assenza di una perfetta sovrapposizione con l’omonimo fenomeno  processuale civile (v. G. Frigo, Art. 420, 611 s.).   177 Cfr. F. Carnelutti, Diritto e processo, 179: «la parola costituzione dà un senso di stabilità; non si tratta di un contatto fugace; chi si costituisce assume di fronte al giudice e di fronte  all’avversario la posizione di parte, mettendosi a disposizione dell’uno e dell’altro».   178 Appropriata appare, infatti, l’osservazione – pur riferita al convenuto – di F. Carnelutti,  Diritto e processo, 182: «che la non costituzione di costui si chiami contumacia (da contemnere) si capisce perché in realtà egli mostra di non volersi curare del processo».   179 Trattasi di vizio che dà luogo a una nullità, di regime intermedio, non incidendo sull’esercizio dell’azione penale: in questo senso cfr. F. Cassibba, L’udienza preliminare, 192;  G.P. Voena, Atti, 302.   180 Infatti, in forza del previgente art. 70-bis della legge di ordinamento giudiziario e ora  dell’art. 102 del codice delle leggi antimafia, per i reati ivi indicati, le funzioni di pubblico ministero sono svolte, anche in udienza preliminare, da magistrati della procura distrettuale al   618 Fabio Cassibba e Serena Quattrocolo   Del resto, la stessa Corte di cassazione, a Sezioni Unite, ha recentemente avvalorato la tesi della natura espansiva del momento della verifica della costituzione  delle parti, che, in assenza di più compiuta regolamentazione normativa, deve intendersi come contesto idoneo alla formulazione di questioni preliminari 181. In  particolare, similmente, sempre a monte – oppure, in concomitanza – della verifica ex art. 420 comma 2 si colloca l’eventuale dichiarazione di ricusazione del  giudice, in ossequio alla previsione dell’art. 38 comma 1, ove si prevede espressamente che «la dichiarazione di ricusazione può essere proposta, nell’udienza  preliminare, fino a che non siano conclusi gli accertamenti relativi alla costituzione delle parti». Tale termine riveste carattere perentorio e si intende, quindi, presidiato dalla sanzione dell’inammissibilità 182, ma si riferisce, evidentemente, solo  alle ipotesi di cause di ricusazione già verificatesi e già conosciute prima della data fissata per la celebrazione dell’udienza preliminare 183. La giurisprudenza riserva alle parti interessate a dichiarare la ricusazione tutto l’arco temporale coincidente con l’attività di verifica della regolare costituzione delle parti, si esaurisca  essa in una o più udienze 184: ne deriva che, in caso, sì, di rinvio dell’udienza, ma  per la decisione delle questioni preliminari, sarà tardiva la ricusazione proposta  all’udienza successiva 185. Per tutte le cause di ricusazione insorte o divenute note  durante l’udienza, il secondo periodo del comma 2 dell’art. 38 prevede che esse  siano denunciate «prima del termine dell’udienza». È certamente rilevante, in  questa sede, ricordare il dubbio riguardante il significato della locuzione «divenuta nota», utilizzata, appunto, nell’art. 38 comma 2, data l’alternativa tra interpretazione restrittiva – riferita alla reale conoscenza del fatto 186 – e interpretazione  estensiva, riferita, invece, alla generale conoscibilità del fatto attraverso l’ordinaria diligenza 187. Invero, tale ultima lettura fa operare il termine decadenziale                              l’uopo designati dal procuratore. Può immaginarsi, in ipotesi, l’erronea costituzione di un magistrato della procura della Repubblica “territorialmente competente”, anziché di un magistrato  della procura distrettuale. Ancor più ipotetica pare l’ipotesi che, fuori dai casi indicati all’art.  51 comma 3-bis all’udienza preliminare si presenti un viceprocuratore onorario, anziché un  magistrato dell’ufficio: ancora una volta, le conseguenze sul piano delle invalidità che possono  derivarne dipendono dall’impatto – da escludersi, parrebbe – del vizio sul piano dell’effettivo  esercizio dell’azione penale da parte del p.m. (v. G.P. Voena, Atti, 298).   181 Cfr. Cass., Sez. Un., 13.7.2012, Forcelli, in Dir. pen. proc., 2012, 1070: «in ogni rito è  sempre individuabile una prima fase dedicata, quanto meno, alla verifica della regolare costituzione delle parti e nella quale, pertanto, ben possono essere introdotte, discusse e risolte ulteriori questioni pregiudiziali».   182 Saranno, conseguentemente, passibili di restituzione nel termine, in forza dell’art. 175  comma 1: v. T. Rafaraci, Art. 38, 212.   183 App. Venezia, 13.5.1996, Inguanotto, in Arch. nuova proc. pen., 1996, 609.  184 Cass., Sez. III, 13.4.2012, Albini e altri, in Cass. pen., 2013, 3177.  185 C. app. Milano, 1.2.2010, xy, in Foro ambr., 2010, 35.  186 Cfr. Cass., Sez. I, 18.9.2002, Vastarella, in Guida dir., 2002, fasc. 44, 76.  187 Cfr. Cass., Sez. VI, 26.11.2003, Previti, CED, 2003/228267, Cass, Sez. II, 15.2.2002,   Addis, in Cass. pen., 2003, 1593.     Udienza preliminare 619   anche nei confronti dell’imputato, ieri contumace, oggi assente e, comunque, nei  confronti di colui che abbia volontariamente rinunciato ad essere presente all’udienza 188.   Naturalmente, prima dello svolgimento dell’attività prevista dall’art. 420 deve  procedersi all’apertura del verbale dell’udienza preliminare, il quale – in forza di  quanto statuito dall’ultimo capoverso della disposizione appena richiamata – sarà  redatto in forma riassuntiva, salva richiesta di parte di procedervi con registrazione fonografica o video 189, oppure con verbale integrale per mezzo della stenotipia. Com’è noto, tale scelta “di compromesso” ha tradotto in termini espliciti, al  momento della profonda riforma dell’udienza preliminare operata dalla legge Carotti, quanto già previsto dalla sentenza della Corte costituzionale n. 529/1990,  con la quale era stata dichiarata l’illegittimità dell’allora vigente art. 420 comma  5, nella parte in cui prevedeva come forma indefettibile di verbalizzazione quella  riassuntiva 190. Attualmente, quindi, in forza del richiamo contenuto nell’art. 420  comma 4 al solo comma 2 dell’art. 140 si ritiene che la forma riassuntiva sia consentita per la verbalizzazione di tutti gli atti, non soltanto a “limitata rilevanza”,  sebbene sia possibile ed auspicabile la trascrizione integrale soprattutto quando si  tratti di questioni preliminari elaborate e, comunque, di integrazioni probatorie 191.  Del resto, la nuova formulazione pare vincolare il giudice dell’udienza preliminare  alla richiesta in senso diverso della parte 192, rientrando nella discrezionalità del giudicante soltanto la scelta del quomodo – e non già la valutazione dell’an – per la  verbalizzazione integrale, in base alle disponibilità tecniche dell’ufficio giudiziario 193.   2. La costituzione delle parti private eventuali: la parte civile.   Che l’attività di cui all’art. 420 rappresenti il momento rilevante per la costituzione delle parti eventuali e per la proposizione delle relative questioni è dato non                               188 Cass., Sez. VI, 29.1.2007, Berlusconi, in Cass. pen., 2007, 4496, con nota di R. Aprati.  189 Deve tuttavia considerarsi la non immediata sovrapponbilità tra la presente disciplina e   quella dell’art. 134 comma 4, ove la registrazione audiovisiva pare intesa come strumento concorrente per l’attestazione di quanto accaduto in udienza. Dalla lettura della richiamata disposizione, parrebbe sempre necessaria la redazione del resoconto cartaceo, intendendosi, invece il  supporto magnetico di registrazione come documento e non come verbale. Tuttavia, il tenore  dell’art. 50 disp. att. sembra legittimare la produzione del «verbale» con modalità e strumenti  meccanici, destinati, dunque, a generare una documentazione che costituisce verbale di udienza e non un documento che accompagna il resoconto cartaceo.   190 C. cost., 3.12.1990, n. 529; P. Corvi, Documentazione in forma integrale, 248.  191 In questo senso A. Scalfati, La riforma, 2822.  192 Cfr. P.P. Rivello, Art. 19, 375.  193 Così A. Barazzetta, Art. 420, 5268.     620 Fabio Cassibba e Serena Quattrocolo   inequivocabilmente espresso dal testo normativo, ma ormai generalmente accettato.  Con riguardo alla parte civile, il riferimento operato dall’art. 79 comma 1   («per l’udienza preliminare») 194, lascerebbe invero spazio a dubbi sia in relazione  al dies a quo – talvolta collocato già nella fase delle indagini preliminari e, talvolta, specificamente nell’incidente probatorio 195 – sia in relazione al dies ad quem  della sua costituzione, soprattutto a seguito della riconfigurazione dell’udienza  preliminare operata dalla legge Carotti, che spesso ne comporta l’estensione su  più date d’udienza.   Sotto il primo profilo, pare assodata la ragionevole individuazione del dies a  quo nel sorgere dell’imputazione 196, con esclusione di letture fortemente anticipatorie 197. Sotto il secondo profilo, invece, la verifica della regolare costituzione  delle parti rappresenta, anche nell’attuale configurazione “complessa” dell’udienza preliminare, il confine logico della facoltà dei legittimati ad instaurare il rapporto processuale. Immediatamente dopo, infatti, l’apertura della discussione segna il momento in cui i soggetti del processo debbono essere ormai chiaramente  identificati 198: insomma, una preclusione “temporanea” 199 all’esercizio di una facoltà che si riespanderà (pur con i limiti di cui all’art. 79 ultimo comma) in dibattimento. Inoltre, la stessa attività di verifica sulla costituzione delle parti rappresenta, altresì, termine perentorio per la formulazione delle richieste di esclusione  della parte civile, costituitasi precedentemente all’udienza o contestualmente (art.  80 comma 2).   La laconicità delle previsioni destinate a regolare l’instaurazione dell’azione                               194 Sul punto, cfr. P. Maggio, L. Parlato, Le parti eventuali, supra, vol. I.  195 Ipotesi pur affacciatasi in giurisprudenza con Pret. Sassari, 1.3.1990, Giannini, in Foro   it., 1991, II, 114; contra, in dottrina v., tra gli altri, C. Quaglierini, Le parti private diverse,  2003, 96; F. Giunchedi, Sul dies ad quem, 1022.   196 In questo senso parrebbe doversi leggere Cass., Sez. I, 19.11.1992, Lai, in Riv. pen.,  1993, 1118.   197 In questo senso pare deporre C. cost., 2.5.1991, n. 192 (pur non chiarissima nelle sue  premesse), ove si afferma che per l’esercizio dell’azione civile in sede penale occorre il preliminare esercizio dell’azione penale e la valida instaurazione del rapporto processuale. In dottrina v., tra gli altri, B. Lavarini, Azione civile, 89, anche con particolare riferimento ai rapporti  tra azione cautelare civile e iniziativa cautelare reale in sede penale; P. Corso, Azione civile e  processo penale, 290 ss., con particolare attenzione alle forme di tutela riconosciute alle pretese civilistiche nella fase successiva al reato; E. Squarcia, L’azione di danno, 207 ss.; F. Giunchedi, Sul dies ad quem, 1022. In senso contrario, v. la posizione isolata di F. Paola, Azione  civile e processo penale, 32, il quale sostiene che, per il principio di immanenza della costituzione di parte civile, quella effettuata nel corso delle indagini preliminari consentirà poi  l’intervento in udienza preliminare.    198 V. ancora E. Squarcia, L’azione di danno, 208.  199 Un termine finale, quello individuato nell’accertamento della regolare costituzione delle   parti in udienza preliminare, pur privo di effetti preclusivi: così A. Ziroldi, Udienza preliminare, 802.     Udienza preliminare 621   civile nell’udienza preliminare può tradursi, in concreto, in un difficoltoso esercizio delle prerogative di ciascuna parte, soprattutto se raffrontata con la disciplina  che le medesime attività ricevono nel contesto loro proprio, ossia il codice di rito  civile. Innanzitutto – considerando i requisiti che la domanda risarcitoria deve assumere rispettivamente di fronte al giudice civile e penale, l’attenzione cade in via  principale sull’ampiezza delle chances difensive del “convenuto”. Infatti, si è rilevato in passato come la superfluità della formulazione del petitum nell’atto di  costituzione di parte civile possa determinare una limitazione degli spazi di difesa  dell’imputato-convenuto, il quale, invece, nel processo civile conosce sin dall’atto  introduttivo le conclusioni della controparte. In proposito, la Corte costituzionale 200 aveva sottolineato – vigente il codice di procedura penale del 1930 201 – come la dinamica dei ruoli processuali nella fase della discussione finale garantisca  all’imputato-convenuto la possibilità di difendersi adeguatamente rispetto alle conclusioni della parte civile 202, la quale deve prendere la parola precedentemente.   Altrettanto problematica appare l’assenza di un termine a difesa per la costituzione dell’imputato-convenuto, stante la facoltà del danneggiato di costituirsi parte  civile nell’udienza stessa. Anche su questo punto la Corte costituzionale ha avuto  modo di pronunciarsi più volte, fissando sempre il caposaldo del proprio ragionamento nel fatto che la costituzione di parte civile del danneggiato è ipotesi agevolmente preventivabile dall’imputato, la cui difesa non dovrebbe risultare menomata dalla “sorpresa” dell’evento 203. L’assunto riportato – non da tutti condiviso 204 – pare aver trovato, più di recente, un temperamento, laddove il Giudice delle  leggi ha riconosciuto che, nel caso concreto, il giudicante può accordare brevi sospensioni dell’udienza, quando ciò appaia assolutamente necessario ai fini della  salvaguardia del contraddittorio 205. Il richiamo alla concretezza della situazione si  mostra quanto mai puntuale, poiché è proprio nell’empirico svolgersi dell’attività  di costituzione che emergono profili di forte criticità rispetto alla sfera delle prerogative difensive. Ad esempio, la costituzione in udienza di numerose parti civili, le  quali non abbiano cura – non essendovi, peraltro, tenute da una specifica previsione processuale – di produrre tante copie dell’atto costitutivo quanti sono gli impu                             200 C. cost., 5.5.1970, n. 108.  201 B. Lavarini, Azione civile, 33, osserva come tale lettura risulti ancor più condivisibile   dopo l’entrata in vigore del nuovo codice processuale penale.  202 Peraltro è stato osservato come il petitum dell’azione civile esercitata all’interno del   processo penale troverebbe sempre enunciazione implicita nell’art. 185 c.p.: in questo senso, P.  Pomanti, Sul contenuto, 3147.   203 Così già C. cost., 5.5.1970, n. 108, ma anche, più di recente, C. cost., 3.4.1996, n. 94.  204 Osserva, infatti, B. Lavarini, Azione civile, 34 che le considerazioni svolte dalla Corte   costituzionale possono condividersi se riferite alla costituzione della vittima, ma non anche a  quella di danneggiati diversi da quest’ultima. Non essendo, invero, prevista la identificazioni di  questi ultimi, ai fini della notifica dell’atto introduttivo dell’udienza preliminare, l’imputato  può non conoscerne l’identità e, dunque, non prevederne la costituzione.    205 In questi termini, appunto, C. cost., 3.4.1996, n. 94.     622 Fabio Cassibba e Serena Quattrocolo   tati-convenuti, può rendere assai difficoltosa la formulazione di eccezioni relative  alla costituzione. Del resto, la concessione di un termine – e la sua effettiva durata –  per l’esame dei suddetti atti e per la formulazione delle relative eccezioni è completamente devoluta al prudente apprezzamento del giudice. Sulla scorta dell’insegnamento della Corte costituzionale, questi vi procederà soltanto quando il rispetto  del principio del contraddittorio rischi di essere integralmente pretermesso. Il rinvio concesso dal giudice per l’esame degli atti di costituzione delle parti private  dovrebbe configurarsi, secondo la classica nomenclatura civilistica, «per gli stessi  incombenti», dovendo riprendere alla nuova udienza l’attività di verifica della costituzione, per poi procedersi alle altre attività dell’udienza preliminare 206.   Il problema della concreta proponibilità delle eccezioni assume particolare rilevanza laddove si ponga mente alla disciplina degli effetti della dichiarazione di  costituzione. Essi si producono, infatti, con la notifica fuori udienza o con il mero  deposito della dichiarazione stessa, senza necessità di un provvedimento ammissivo che sancisca lo status di parte del danneggiato 207. Pertanto, in caso di intempestività della questione sulla costituzione – nonché di suo rigetto – il danneggiato potrà avvalersi di tutti i poteri conseguenti all’acquisita qualità di parte. La contestualità temporale tra il deposito della dichiarazione e la formulazione delle relative eccezioni può, davvero, rappresentare un blackout difensivo, pur temperato  da due possibili correttivi. Per un verso, consta il potere officioso del giudice di  disporre l’esclusione della parte civile 208: anche tale verifica opererà, tuttavia, allo  stato degli atti e, quindi, per lo più sugli elementi decisori offerti dal preteso danneggiato, cui difficilmente la “controparte” ha avuto possibilità di opporre utili  difese. Tuttavia, la giurisprudenza riconosce al giudice un ampio margine per  l’esercizio di tale potere-dovere, negando l’abnormità dell’ordinanza di esclusione  fondata sulla delibazione dell’assenza di ogni rapporto di causalità diretta tra imputazione e danno 209, tanto più che tale esito non preclude in alcun modo la facoltà di esercizio dell’azione risarcitoria in sede propria 210.   Per altro verso, rileva la previsione dell’art. 80 comma 2, nella lettura confermata anche dalle Sezioni Unite della Corte di cassazione 211, che fissa il termine di                               206 In questo senso sembra deporre Cass., Sez. III, 17.4.2002, Varotto, CED, 2002/221614,  in segno di continuità con la giurisprudenza già formatasi sotto il previgente codice: cfr. G.  Ichino, Art. 76-79, 472.   207 V. ex multis, P. Corso, Azione civile, 277 s.; G. Di Chiara, Parte civile, 242.  208 Sulla base dell’insussistenza dei presupposti necessari alla valida instaurazione del rap porto processuale: cfr. G. Di Chiara, Parte civile, 242; E.M. Mancuso, La parte civile, 571.  209 Cass., Sez. III, 18.1.2012, Domenighini, CED, 2012/251917.  210 Cass., Sez. IV, 19.1.2011, p.c. Biancalani e altri, CED, 2011/249837, riferita al provve dimento di esclusione del giudice di pace nei confronti del danneggiato e del suo difensore,  sottoscrivente l’atto di costituzione, non presenti all’udienza.   211 Cass., Sez. Un., 19.5.1999, Pedicone, in Giur. it., 2000, 810, apparentemente non superata, su cui v. E. Squarcia, L’azione di danno, 239. Per un’ipotesi contraria, ma “a primissima  lettura” del nuovo dettato codicistico, cfr. P. Corso, Azione penale, 278.     Udienza preliminare 623   decadenza per formulare le questioni sulla costituzione della parte civile avvenuta  per l’udienza preliminare, alternativamente, negli accertamenti introduttivi della  stessa udienza preliminare, o in limine iudicii. Anche questa, tuttavia, risulta soluzione parzialmente efficace, poiché la scelta di formulare una più attenta e ponderata questione, nel termine dell’art. 491, significa, come già sottolineato, consentire alla parte civile di esercitare nell’udienza preliminare prerogative piene, il cui  effetto negativo nei confronti dell’imputato potrebbe, ipoteticamente, stabilizzarsi, anche in caso di successiva estromissione del danneggiato, prima dell’apertura  del dibattimento.   Senza addentrarsi in profili altrove abbondantemente trattati (vol. I), è opportuno ricordare che, dal principio di immanenza espresso dall’art. 76 comma 2  deriva la “cristallizzazione” della posizione processuale della parte civile, nonostante la sua assenza alle fasi successive – appello compreso – che non può presumersi, per giurisprudenza per lo più costante 212, implicita rinuncia alla costituzione. Ne consegue che soltanto la revoca espressa, o tacita, di cui all’art. 82  comma 1 e 2, nonché l’estromissione ex lege in relazione all’adozione di riti speciali saranno idonee a far venire meno il rapporto processuale così costituitosi.   Inoltre, nonostante la profonda riforma della disciplina dell’assenza dell’imputato, operata dalla legge 28.4.2014, n. 67 – e qui di seguito analizzata – preme  segnalare che, alla luce delle precedenti considerazioni e in assenza di un intervento legislativo sul testo dell’art. 23 disp. att., la parte civile assente – come tutte  le altre parti private eventuali – mantiene durante il processo il diritto all’avviso  di deposito della sentenza e alla notifica dell’estratto.    2.1. La costituzione del responsabile civile.  Sempre con riguardo all’esercizio dell’azione civile nel processo penale, la co stituzione del responsabile civile è tema che solo eventualmente può essere correlato con la fase dell’udienza preliminare. La sua citazione avviene ad opera del  giudice, su richiesta della parte civile, proposta al più tardi per il dibattimento. La  costituzione, con dichiarazione depositata in cancelleria oppure presentata in  udienza, può avvenire, a seguito di citazione, in ogni stato e grado del processo;  l’intervento volontario del soggetto, in forza dell’art. 85, può verificarsi «per  l’udienza preliminare e, successivamente, fino a che non siano compiuti gli  adempimenti previsti dall’art. 484 c.p.p.». Il contesto procedimentale qui in esame  sarà teatro di verifica della regolare costituzione del responsabile civile, in primo  luogo, quando questi intervenga spontaneamente e, in secondo luogo, qualora la  parte civile già costituitasi (o il pubblico ministero ex art. 77 comma 4), ne chieda  la citazione e, a seguito del decreto eventualmente disposto dal giudice, l’ob                             212 Si veda, infatti, il contrasto, poi risolto da Cass., Sez. Un., 10.7.2002, Guadalupi, in   Cass. pen., 2003, 1977, venuta a superare l’orientamento già espresso dalle stesse Sezioni Unite, Cass., Sez. Un., 25.11.1998, Loparco, ivi, 1999, 2084.     624 Fabio Cassibba e Serena Quattrocolo   bligato ex art. 2043 c.c. decida di intervenire 213. La regolarità della costituzione in  vista dell’udienza preliminare dovrà essere valutata in relazione alla natura dell’intervento stesso: se spontaneo, l’atto dovrà recare prova della regolare notifica  a tutte le altre parti; se conseguente a citazione giudiziale, detta prova non sarà  necessaria, data l’investitura di parte che il soggetto ha ricevuto per il tramite del  decreto di citazione 214. Tale ultimo rilievo si riverbera anche sulla portata che la  verifica sull’atto costitutivo deve assumere. Infatti, in questo caso, la sua eventuale inammissibilità non ha l’effetto di estromettere il soggetto dal processo, ma solo di impedire il perfezionamento del contraddittorio 215.   L’attività di verifica della regolare costituzione delle parti in udienza preliminare rappresenta altresì la sede per la formulazione delle questioni relative all’estromissione dello stesso responsabile civile. Tuttavia, in materia sono state  offerte letture contrastanti. Per un verso, v’è chi ritiene l’esclusione – la quale potrà essere invocata dall’imputato, dalla parte civile e dal pubblico ministero, purché non ne abbiano chiesto l’intervento, nonché dal diretto interessato – proponibile anche in giudizio, tra le questioni preliminari, quand’anche l’intervento o la  costituzione siano avvenuti nell’udienza preliminare 216, sulla scorta di quanto la  giurisprudenza di legittimità ha confermato in relazione all’esclusione della parte  civile. Volendo sposare tale lettura dovrà ritenersi, a maggior ragione, riproponibile in giudizio la questione già formulata in udienza preliminare e rigettata. Per  altro verso, si ritiene che il termine dell’art. 420 rappresenti un confine perentorio,  quando la costituzione avvenga in udienza preliminare: la riproposizione della  questione rigettata varrebbe solo a stimolare le prerogative del giudice 217, previste  dall’art. 87 comma 2, che estende il generale potere officioso di estromissione,  esercitabile sino a che non avvenga l’apertura del dibattimento 218, anche ai casi in  cui in udienza preliminare sia stata formulata una richiesta di esclusione del responsabile, pur rigettata. L’ordinanza di esclusione – officiosa o no – potrà certamente rivestire un contenuto formale 219 e, secondo un’opinione, anche sostanzia                             213 Si ritiene che il responsabile civile divenga parte per il mero fatto di essere stato citato dal  giudice, a prescindere dalla sua effettiva costituzione: v. E.M. Mancuso, La parte civile, 617.   214 Cfr. A. Chiliberti, Azione civile, 549.  215 V., tra gli altri, F. Ruggieri, Artt. 83-85, 496; E.M. Mancuso, La parte civile, 618; C.   Quaglierini, Le parti private, 129.  216 Poiché «tale disciplina risulta conforme a quella prevista per l’esclusione della parte ci vile, […], analogamente a quanto statuito dalle Sezioni Unite della Corte di cassazione con riferimento a quest’ultima ipotesi, deve ritenersi che» l’ultimo momento per la proposizione si  identifichi nelle questioni preliminari in dibattimento: così C. Quaglierini, Le parti private,  133; E.M. Mancuso, La parte civile, 623.   217 In questo senso, A. Chiliberti, Azione civile, 575.  218 L’apertura del dibattimento segna il momento oltre il quale lo status di parte del respon sabile civile si cristallizza, divenendo immanente (v., ex multis, A. Ghiara, Artt. 86-87, 395),  salvo il venir meno dell’azione civile nel processo penale.   219 È stato fatto condivisibilmente rilevare che, in caso di nullità della notifica del decreto di ci   Udienza preliminare 625   le 220, in ipotesi di palese infondatezza della domanda risarcitoria avanzata nei  confronti della parte 221. Necessaria sarà poi l’estromissione – in questo caso successiva al primo momento dell’udienza preliminare – quando il giudice dell’udienza preliminare accolga la richiesta di celebrazione di giudizio abbreviato,  sulla scorta della previsione dell’art. 87 comma 3.   Come altrove precisato (vol. I), la prescrizione dell’art. 84 comma 4 vale a  fondare il principio di immanenza della costituzione del responsabile civile,  anche volontariamente intervenuto 222, a prescindere da eventuali riferimenti alla  procura speciale al difensore, rilasciata, appunto, al mero fine della costituzione 223. Pertanto, anche il responsabile civile assente potrà continuare, sulla scorta  dell’art. 23 comma 2 disp. att., a contare sull’avviso di deposito della sentenza e  sulla notificazione dell’estratto 224.   2.2. … e del civilmente obbligato per la pena pecuniaria.   Osservazioni analoghe a quelle sul responsabile civile possono svolgersi – in   forza degli ampi richiami operati dallo stesso legislatore del codice e in ragione  della possibile sovrapposizione delle due qualifiche 225 – anche per la costituzione  in udienza preliminare del civilmente obbligato per la pena pecuniaria. La citazione giudiziale, su istanza del p.m. o dell’imputato, perpetua anche in relazione a  questa parte privata le considerazioni relative alla distinzione tra assunzione della  qualità di parte 226 e intervento, già richiamate per il responsabile civile. Tuttavia,  occorre osservare che il civilmente obbligato non può intervenire volontariamente: starà dunque al giudice dell’udienza preliminare, che, all’uopo sollecitato,  ne abbia disposto con decreto la citazione, verificare la correttezza 227 della notifica, disponendone eventualmente la rinnovazione.                               tazione del responsabile civile, il giudice non dovrà pronunciare ordinanza di estromissione, non  essendosi mai correttamente costituito il rapporto processuale: cfr. A. Chiliberti, Azione civile, 569.   220 In questo senso, E.M. Mancuso, La parte civile, 623 s.; contra, A. Chiliberti, Azione civile, 569.   221 Da ricordare, poi, che – in forza dell’art. 88 – l’eventuale proposizione di questioni relative  all’estromissione della parte civile e del responsabile civile, negativamente valutate dal giudice  dell’udienza preliminare in sede di verifica sulla costituzione delle parti, lascia impregiudicata  ogni valutazione sulla fondatezza della richiesta risarcitoria, data la valenza meramente processuale dei provvedimenti assunti dal giudice in materia. Sul punto, cfr. A. Ghiara, Art. 88, 396.   222 F. Ruggieri, Artt. 83-85, 513.  223 A. Chiliberti, Azione civile, 563.  224 A. Pulvirenti, Art. 84, 276.  225 A. Chiliberti, Azione civile, 511.  226 Direttamente conseguente alla rituale notifica del decreto di citazione.  227 Con riferimento ai medesimi profili già richiamati in merito alla costituzione del respon sabile civile, con eccezione del caso riferito all’ammissione del giudizio abbreviato, di cui  all’art. 87 comma 3.     626 Fabio Cassibba e Serena Quattrocolo   Stante la peculiare natura della responsabilità gravante su questa parte, si ritengono non applicabili al civilmente obbligato i casi di esclusione – a richiesta o  d’ufficio – dipendenti dalla scelta di riti speciali. Al di là dell’espressa previsione  dell’art. 89 comma 2, che esclude l’applicabilità dell’art. 87 comma 3, è strutturalmente compatibile con la partecipazione del civilmente obbligato, oltre che il  giudizio abbreviato, anche il decreto penale di condanna, il quale, infatti, deve essere notificato ex art. 460 comma 3, anche al civilmente obbligato. Tuttavia, pure  in questi casi, nulla esclude che la parte sia estromessa per ragioni formali, non  attinenti alle peculiarità del rito differenziato 228.   Conclusivamente si osserva che, sulla scorta dell’invariata formulazione dell’art. 23 disp. att., l’assenza delle parti private eventuali «regolarmente citate»,  non determinerà l’obbligo di rinvio dell’udienza preliminare: ciò si verificherà,  pertanto, solo in caso di nullità della vocatio loro indirizzata 229, qualora esse abbiano preventivamente assunto lo status di parte, «per l’udienza preliminare».   Preme evidenziare, poi, che i provvedimenti assunti dal giudice con ordinanza  in tema di costituzione delle parti assumono un diverso regime di impugnabilità.  Secondo stabile giurisprudenza 230, è inoppugnabile il provvedimento giurisdizionale negativo in tema di costituzione del danneggiato – il quale avrebbe possibilità di esercitare l’azione risarcitoria ex art. 185 c.p. innanzi al giudice civile – mentre sono censurabili congiuntamente all’eventuale sentenza conclusiva i provvedimenti negativi in ordine all’esclusione della stessa parte civile 231.    3. La costituzione dell’imputato: il dilemma tra conoscenza effettiva e legale.   Per l’imputato, l’effetto dell’anticipazione della verifica sulla regolare costituzione delle parti aveva determinato, prima dell’intervento della recente legge n.  67/2014, la possibilità di pronunciarne la contumacia già durante l’udienza preliminare 232. L’ipotesi, com’è noto, conseguiva a una serie di controlli giudiziali,  vertenti su diversi profili, la cui rilevanza, tuttavia, non è venuta meno con la soppressione nominale dell’istituto contumaciale. Invero, la correlata attività, apparentemente formale e burocratica, rappresentava e continua a rappresentare anche  oggi – come si vedrà qui di seguito – il crocevia tra numerosi ambiti normativi,  separatamente disciplinati per lo più all’interno della c.d. parte statica del codice,  destinati, in questa sede, a trovare una coniugazione dinamica. Il riferimento è,  evidentemente, al complesso intreccio, ancora una volta riproposto anche dalla                               228 A. Pulvirenti, Art. 89, 284.  229 V. A. Barazzetta, Art. 420, 5266.  230 Cfr. ancora Cass., Sez. Un., 19.5.1999, Pedicone, cit.  231 V. ancora F. Giunchedi, Il dies ad quem, 1023; A. Barazzetta, Art. 420, 5267.  232 Cfr. P. Moscarini, Verso una riforma degli istituti, 1441.     Udienza preliminare 627   legge n. 67/2014, tra la figura dell’imputato, i concetti di assenza e irreperibilità,  la disciplina della latitanza e le regole per la notificazione degli atti del processo.  Profili tra loro eterogenei si incontrano in un momento processuale – appunto,  quello della verifica della costituzione delle parti in udienza preliminare – regolato dal legislatore in termini molto formali e, sia consentito, laconici, nei quali la  sinergia tra le ricordate discipline stenta, talvolta, a prendere forma.   La mancata presenza dell’imputato in udienza, nel giorno e nell’ora stabiliti  dal decreto di fissazione emesso dal giudice, comporta, in primo luogo, una verifica sulla conoscenza di tale atto da parte dell’interessato. A fronte, infatti, di un  implicito ma inequivoco diritto dell’imputato a partecipare al proprio processo 233, radicate scelte normative, mai integralmente superate dal legislatore 234,  consentono all’interessato di disporne 235, rinunciandovi, senza specifici oneri da  parte di quest’ultimo. Quale estrema forma autodifensiva 236, anche all’indomani  della recente riforma, la nostra normativa processuale permette all’imputato di  sottrarsi completamente a ogni contatto con la giurisdizione e, quindi, con il processo, riversando innanzitutto sul giudice dell’udienza preliminare una serie di  accertamenti prodromici alla verifica dell’effettiva volontà della parte privata necessaria.   È, infatti, premessa logica all’esercizio del diritto di partecipazione – la cui rilevanza è poi stata abbondantemente ribadita dalla nutrita giurisprudenza della Corte                               233 Cfr. già M. Chiavario, Le garanzie fondamentali, 486. Per una collocazione, della “pri ma ora”, di tale diritto al più elevato rango delle fonti interne, cfr. G. Vassalli, Sul diritto di  difesa giudiziaria, 582 s.; R. Orlandi, Diritto alla presenza, 10. Non si può dimenticare come  la riflessione sulla consistenza del diritto alla presenza in giudizio abbia per lungo tempo scontato il peso dell’attiguo tema dell’autodifesa esclusiva: cfr. G. Ubertis, Dibattimento senza imputato, 109 s. Comunque, si osserva, «ogni incertezza sembra oggi dover scomparire di fronte  alle nuove regole sul “giusto processo”»: così P. Moscarini, Udienza preliminare e presenza  dell’imputato, 289 s.    234 Per un quadro complessivo, cfr., volendo, S. Quattrocolo, Contumacia, 134 ss.  235 Recentemente, v. D. Negri, L’imputato presente, 51 ss.  236 Cfr., già G. Pansini, La contumacia nel diritto processuale penale, 247; in toni critici, v.   G. Lattanzi, Costretti dalla Corte di Strasburgo, 1127 s.: «si è detto che la facoltà di non comparire in giudizio costituisce, rispetto a quella di non auto incriminarsi, una garanzia ulteriore,  che il nostro sistema processuale, a differenza di quello di altri Stati, riconosce all’imputato  come esercizio del diritto di difesa […]. […] Un sistema che richiedesse la presenza dell’imputato al dibattimento, senza imporgli alcun obbligo, oltre a quello di comparire, non apporterebbe alcuna limitazione alla sua difesa». Cfr. M. Chiavario, Diritto processuale penale, 174, il  quale osserva come soprattutto l’assetto normativo previgente tendesse a penalizzare soprattutto il contumace rimasto ignaro del processo a suo carico, agevolando il falso irreperibile, permettendogli di sfruttare surrettiziamente l’«usura» che il materiale probatorio a suo carico è  destinato a subire con il decorso del tempo, sottolineando come la scelta più ragionevole rispetto a quel quadro normativo fosse proprio la sospensione del procedimento in caso di non accertata conoscenza del procedimento da parte dell’imputato. A favore dell’ipotesi sospensiva nei  confronti dell’irreperibile, cfr. F. Caprioli, “Giusto processo” e rito degli irreperibili, 593.      628 Fabio Cassibba e Serena Quattrocolo   europea dei diritti dell’uomo in tema di processo in absentia 237 – l’effettiva conoscenza del processo a proprio carico. Conoscenza che, tuttavia, rappresenta un  fenomeno intellettivo insondabile, il cui riscontro formale risente dell’insuperabile  limite di un’indagine cognitiva che dimostri inequivocabilmente come un atto di  comunicazione abbia prodotto nel destinatario la consapevolezza circa il contenuto  del medesimo 238. Il legislatore processuale, allora, non può che accontentarsi – pur  nella misura della minor approssimazione possibile – di un riscontro legale di conoscenza, pena la paralisi del procedimento. Da qui l’accennato dilemma tra conoscenza effettiva e legale, che si colloca alla base dei temi qui trattati.   4. (Segue) Vizi del processo cognitivo della vocatio in ius dell’imputato.   Nell’àmbito del processo penale, la questione della conoscenza da parte di un  soggetto di uno specifico atto è regolata attraverso la disciplina delle notificazioni. La natura di tale attività si fonda su un concetto di conoscenza meramente legale 239, priva di riscontro cognitivo, secondo un compromesso irrinunciabile per  il procedimento penale, che deve necessariamente adeguarsi a tassi – accettabili 240 – di fictio iuris, per poter seguire il proprio svolgimento.   Con specifico riguardo all’udienza preliminare – sede, si è detto, di verifica  dell’instaurazione del rapporto processuale – l’atto che deve essere portato a conoscenza dell’imputato è il decreto di fissazione dell’udienza preliminare, inteso  unitamente alla richiesta di rinvio a giudizio come vocatio in ius 241, che oggi reca  l’esplicito avvertimento che, in caso di mancata comparizione, si procederà ai  sensi degli artt. 420-bis, 420-ter, 420-quater e 420-quinquies. L’omissione dell’avvertimento, anche in forza della comminatoria dello stesso art. 419 comma 7,  dà luogo a una nullità generale, a regime intermedio 242. A fronte della mancata                               237 Per un panorama di ampio respiro, che indaga l’incidenza del diritto partecipativo nelle   più rilevanti fonti internazionali, cfr. A. Mangiaracina, Garanzie partecipative, 1 ss.  238 Cfr., per tutti, S. Pugliatti, Conoscenza e diritto, 5 ss.  239 Di recente, A. Trinci, V. Ventura, Notificazioni, 22 ss.  240 V. per tutti V. Cavallari, Le notificazioni nel processo penale, 99: «il sistema predispo sto costituisce, pertanto, il punto di equilibrio al quale occorre attenersi, non perché si presume  che tramite esso, il destinatario pervenga alla conoscenza dell’atto notificato, ma perché si tratta del sistema ritenuto necessario e sufficiente, nelle condizioni date, ad assicurare al destinatario la maggiore percepibilità possibile».   241 Tale, almeno, la lettura datane dalla giurisprudenza, la quale, con la sent. Cass., Sez.  Un., 9.7.2003, Ferrara, in Giur. it., 2004, 2386, (apparentemente non smentita), ha espressamente riconosciuto alla contestuale notifica di decreto di fissazione e di richiesta di rinvio a  giudizio, valore di citazione (v. già G. Frigo, Art. 419, 602 ss.). In senso critico, cfr. G.P. Voena, Atti, 299; F. Cassibba, L’udienza preliminare, 193; O. Dominioni, Art. 179, 277 ss.   242 Cfr. M. Nofri, Art. 419, 1848.      Udienza preliminare 629   presenza dell’imputato in aula, l’esito della notifica di tale atto rappresenta quindi,  un primo necessario oggetto di verifica ex art. 420, che instaura, nella fase di  apertura dell’udienza preliminare, una sorta di “incidente” 243.   4.1. Difetto o nullità della notificazione.  Potrà, innanzitutto, verificarsi il caso dell’omessa notificazione dell’atto al l’imputato: per ragioni processualmente irrilevanti, l’ufficiale giudiziario potrebbe  non aver ricevuto atto e copie da notificarsi, non avendo mai nemmeno tentato la  consegna al destinatario. L’omessa notificazione dell’avviso di fissazione dell’udienza preliminare è pacificamente considerata anche in giurisprudenza una  nullità di ordine generale a regime di rilevabilità assoluto, che, se eccepita nel  giudizio, legittima il giudice del dibattimento a prendere visione del fascicolo del  p.m., senza rischio per la sua terzietà 244.   Oppure potrebbe riscontrarsi una ipotesi di invalidità della notificazione, rispetto a una molteplicità di profili attinenti alla forma 245; si pensi alla consegna  avvenuta in luogo diverso dal domicilio eletto ai fini del procedimento, oppure a  mani di soggetto non abilitato a riceverla; o, ancora, all’atto consegnato al custode  senza osservanza dei successivi adempimenti di comunicazione a mezzo del servizio postale, con avviso di ricevimento. Rispetto a vizi di notificazione non riconducibili alla vera e propria omissione, la Corte di cassazione ha da tempo  adottato un parametro tendenzialmente (ma solo tendenzialmente) oggettivo, basato sulla inidoneità a garantire l’effettiva conoscenza da parte dell’imputato: soltanto omissione e inidoneità a garantire la conoscenza determinerebbero l’insorgere di una nullità di carattere assoluto, mente negli altri casi la rilevabilità sarebbe quella dell’art. 180, con conseguente operatività della sanatoria ex art. 184 246.  Inoltre, la condizione cui il rinnovo dell’avviso è subordinata è duplice. Per un  verso, non deve trattarsi di notificazioni legittimamente consegnate al difensore,  in ragione di quanto disposto dagli artt. 159 e 161. Per altro verso, la mancata conoscenza non deve risultare addebitabile a colpa dell’imputato, sulla scorta di  quanto stabilito dall’art. 182 per le nullità a regime intermedio. Sul punto, molto  significativa appare la corposa giurisprudenza formatasi anteriormente alla modifica normativa del d.l. 21.2.2005, n. 17, conv. con mod. in legge 22.4.2005, n. 60,                               243 Cfr. A. Mangiaracina, Garanzie partecipative, 59 ss.  244 Cfr. tra le altre, Cass., Sez. V, 4.6.2013, Alagna, CED, 2014/258869 che ribadisce   l’orientamento già espresso da Cass., Sez. Un., 9.7.2003, Ferrara, in Dir. giust., 2003, fasc. 34,  12 (con nota di A. Barbarano).   245 Per una recente disamina in materia di nullità attinenti al processo di notificazione, cfr.  A. Trinci, V. Ventura, Notificazioni, 526 ss.   246 La distinzione è stata tracciata per la prima volta da Cass., Sez. Un., 27.10.2004, Palumbo, in Cass. pen., 2005, 1148, con nota di M. Vessichelli, successivamente ribadita da Cass.,  Sez. V., 18.12.2012, p.m. Geraci, ivi, 2014, 2552 con nota di F. Vergine.     630 Fabio Cassibba e Serena Quattrocolo   in tema di restituzione nel termine per l’impugnazione della sentenza contumaciale. È nota la severità di quell’orientamento ermeneutico, il quale pretende dal destinatario dell’atto notificando 247 un elevatissimo grado di impegno nel rendere  possibile la consegna del medesimo.   Altra ipotesi di pronuncia di nullità si verifica quando non sia stato rispettato il  termine, dilatorio, stabilito in dieci giorni, antecedenti la data dell’udienza stessa  (art. 419 comma 4). Considerata la comminatoria di nullità stabilita dall’art. 419  ultimo cpv. in relazione alle disposizioni anche del comma 4, ci si può domandare  se il vizio ricada sull’atto di vocatio in ius, oppure sulla sua notificazione. Invero,  i casi di nullità di queste ultime sono riportati nell’art. 171, il quale parrebbe non  ricomprendere la situazione qui in esame. L’atto, ossia il decreto che fissa l’udienza  preliminare pare tuttavia rispondente al modello legale, mentre la difformità sembra cadere sulle modalità di sua “comunicazione” 248. Invero non si può dimenticare come, in giurisprudenza, sia stato affermato che «la protezione della vocatio  in iudicium, attraverso il presidio della nullità assoluta ex art. 179 comma 1 investe tutti gli atti che compongono tale fattispecie complessa recettizia, ivi compresa  la notificazione, strumento imprescindibile per portare a conoscenza dell’imputato  il decreto di citazione» 249. Chiarito poco sopra che soltanto i vizi tali da annullare  completamente le possibilità conoscitive dell’atto 250 determinano la nullità assoluta ex art. 179 – e questo non è il caso – si potrebbe ritenere che nella descritta  situazione si sia verificata un nullità generale ex art. 178 lett. c, a regime di rilevabilità intermedio, anche d’ufficio 251.   In tutte queste situazioni, la conseguenza dell’accertamento si risolverà nel  rinvio dell’udienza, con ordine alla cancelleria di provvedere alla rinnovazione  della notifica, in relazione alla nuova data, con tempestività tale da consentire ai  destinatari di fruire dello stesso termine a difesa stabilito dall’art. 419 comma 4,  sebbene in giurisprudenza non manchi un orientamento che ritiene legittimo il  computo “dissociato” del termine dilatorio, concedendo, cioè, con il rinvio, un  numero di giorni tale che, sommato con quelli effettivamente fruiti dall’imputato                               247 Critico, sul punto, P. Moscarini, Udienza preliminare e presenza dell’imputato, 302:  l’A. pone in luce la contraddittorietà logica di un’aspettativa di diligenza da parte di un soggetto ancora ignaro dell’avvenuta fissazione dell’udienza preliminare. Del resto, prima che tale  notifica pervenga, il destinatario avrà ricevuto soltanto l’avviso di cui all’art. 415-bis, che di  per sé non costituisce atto di esercizio dell’azione penale.   248 Pare non trascurabile il rilievo che, in altre consimili situazioni, il legislatore ha espressamente previsto che la nullità della notificazione renda nullo l’atto di vocatio in ius: si veda l’art.  83 comma 5, ultimo periodo, in relazione alla citazione in giudizio del responsabile civile.   249 Cass., Sez. Un., 27.2.2002, Conti, in Giust. pen., 2003, III, 129 e, successivamente,  Cass., Sez. Un., 27.10.2004, Palumbo, cit.    250 Senza soffermarsi, qui, sull’ambiguità che tale formula valutativa può determinare. Sul  punto, cfr. A. Mangiaracina, Garanzie partecipative, 70 s.; M. Vessichelli, Sul regime delle  nullità, 1159.   251 In questo senso A. Molari, L’udienza preliminare, 397.     Udienza preliminare 631   in relazione alla prima vocatio in iudicium, porti quest’ultimo a disporre complessivamente del tempo stabilito a suo favore dalla legge 252.   Nelle descritte situazioni si ritiene applicabile 253, in termini estensivi, la previsione dettata per il dibattimento dall’art. 18 comma 1 lett. c, procedendosi alla separazione del processo in relazione a quelli, tra i coimputati, che non siano comparsi a causa della (o lo abbiano fatto al mero fine di eccepire la) nullità dell’atto  di citazione o della sua notificazione.   Non è, invece, più prevista, a seguito della recente riscrittura dell’art. 420-bis,  ad opera della legge n. 67/2014, la possibilità di rinvio dell’udienza e di rinnovazione della notifica quando il libero apprezzamento del giudice induca a  ritenere provato o probabile che, nonostante la ritualità della notificazione  eseguita, l’imputato non abbia preso conoscenza dell’atto, rectius, del suo contenuto. Invero, la consapevolezza nutrita dal legislatore rispetto ai limiti della presunzione di conoscenza legale instaurato dal meccanismo della notifica aveva determinato l’introduzione di un assai utile correttivo attraverso il quale si ammetteva che l’atto di vocatio in ius, pur ritualmente consegnato, non fosse entrato nella  sfera di conoscenza del suo destinatario 254. Certo, la previsione normativa aveva  destato anche numerose perplessità, per lo più basate sulla natura insindacabile  dell’apprezzamento giudiziale, sottratto alla discussione tra le parti e ai rimedi  impugnatori 255 . Invero, la normativa collegava la possibilità di rinnovazione  dell’avviso alla ipotesi che la mancata conoscenza, certa o probabile, non fosse  dovuta a colpa dell’imputato, essendo esclusi dal novero delle situazioni rilevanti  i casi di notificazione effettuata regolarmente presso il difensore, a seguito di elezione di domicilio, oppure all’imputato detenuto o residente all’estero. Era però di  palmare evidenza come l’apprezzamento del profilo della colpevolezza del comportamento sottendesse la considerazione di elementi strettamente correlati con la  vita privata e professionale del destinatario dell’atto, per lo più estranei alle vicende del procedimento. Solo l’interessato avrebbe potuto essere in grado di fornire elementi utili per tale valutazione. Non particolarmente efficace appariva  l’iniziativa officiosa che veniva riconosciuta al giudice dell’udienza preliminare,  il quale, pur in assenza di eccezioni difensive, doveva farsi carico della verifica  della sussistenza di circostanze tali da aver determinato la mancata conoscenza 256                               252 Cass., Sez. I, 6.12.2001, Zuccaro, in Guida dir., 2002, fasc. 6, 80.  253 Cfr. R. Bricchetti, L’udienza preliminare, 35.  254 Un’infiltrazione, quindi, della conoscenza reale nel regime della generale conoscenza   legale, come osserva P. Moscarini, Udienza preliminare e presenza dell’imputato, 300.  255 A. Trinci, V. Ventura, Le notificazioni, 29 s.  256 Cfr. E.M. Catalano, L’accertamento dei fatti processuali, 558. In generale, anche con   riguardo all’accertamento dell’assoluta impossibilità di cui all’art. 420-ter – come si vedrà oltre – si è individuata nella formulazione impiegata dal legislatore l’enunciazione di un potere  istruttorio officioso rivolto all’apprezzamento dell’impedimento dell’imputato alla conoscenza  della vocatio in ius o alla partecipazione all’udienza stessa: cfr. P. Moscarini, Udienza preliminare a presenza dell’imputato, 312; A. Mangiaracina, Garanzie partecipative, 92 s.      632 Fabio Cassibba e Serena Quattrocolo   era dubbio, infatti, che nel fascicolo a sua disposizione, il giudice dell’udienza  preliminare potesse reperire elementi tali da consentirgli la valutazione di tale  profilo 257.   Certamente, i pregi – di pragmatismo e duttilità – che la disposizione mostrava, appaiono più facilmente apprezzabili ora che tale previsione è stata (non si capisce se volontariamente o accidentalmente) espunta dal rinnovato testo dell’art.  420-bis. Non sono difficili da immaginare, infatti, situazioni in cui, precedentemente, il dubbio sull’effettiva capacità informativa della pur rituale notificazione  della vocatio in ius confluiva in una rinnovazione della medesima, mentre ad oggi, dette situazioni rischiano di allargare, paradossalmente, il numero dei procedimenti che debbono comunque celebrarsi senza imputato.   5. (Segue) L’assoluta impossibilità a comparire.   Se nessun vizio nel procedimento conoscitivo della vocatio in ius è riscontrato,  la mancata presenza dell’imputato deve essere apprezzata sotto altro profilo. Anche nel rinnovato assetto che oggi regola la costituzione in udienza preliminare  dell’imputato, il legislatore fa carico al giudice dell’udienza preliminare di considerare l’eventualità che l’imputato sia assolutamente impossibilitato a partecipare all’udienza, essendo sfuggito l’art. 420-ter alla novellazione operata dalla  legge n. 67/2014.   La scelta di ricorrere al concetto di «assoluta impossibilità» mette in luce –  prima ancora di addentrarsi nell’analisi delle ragioni che possono averla determinata – la richiesta di uno standard di applicazione dell’imputato che intenda effettivamente esercitare il proprio diritto di partecipazione, superiore alla ordinaria  diligenza. È risalente, ma pur sempre valida, la lettura che individua tale requisito  nell’impegno che si spinge fino alla soglia in cui sorgono pericoli e sacrifici non  più esigibili dall’ordinamento 258: oltre, l’impossibilità deve considerarsi assoluta,  con le conseguenze che ne derivano sul piano processuale.                               257 In ipotesi, potrebbe, al limite, emergere dalla lettura degli atti di indagine – e, in partico lare, dalle dichiarazioni rese dall’imputato o da altri soggetti informati – che l’interessato presti  attività professionale spesso fuori sede, in luoghi del mondo difficilmente raggiungibili dai  mezzi di comunicazione; oppure che tra l’imputato e il coniuge sia stato avviato un procedimento di separazione burrascoso e che la notificazione ricevuta dal coniuge presso l’abitazione  coniugale sia stata volontariamente nascosta alla conoscenza dell’imputato. Ma ciò, peraltro,  richiederebbe un’attenta lettura degli atti contenuti nel fascicolo che il giudice dell’udienza  preliminare, probabilmente, non avrà ancora effettuato, allo stadio iniziale dell’udienza. Certo,  non v’è alcuna preclusione a che il giudice – constatata la mancata comparizione dell’imputato  e la regolarità della notifica – si ritiri in camera di consiglio per dare attenta lettura agli atti  presenti nel fascicolo, allo scopo di reperire elementi utili ai fini della valutazione in questione.   258 Cfr. V. Manzini, Trattato, IV, 392.     Udienza preliminare 633   5.1. Caso fortuito e forza maggiore.  Tra le ragioni che possono determinare impossibilità assoluta, l’art. 420-ter   prevede, innanzitutto, il riscontro di eventuali motivi di absentia determinati da  caso fortuito oppure forza maggiore, riferendosi a concetti che non vantano una  specifica definizione nel settore processuale penale, ma che, tuttavia, sono richiamati anche all’art. 175, quali presupposti per la restituzione nel termine di decadenza. In tema, pare sempre valida la tradizionale distinzione tra imprevedibilità e irresistibilità dell’evento impeditivo 259, che caratterizzerebbe, rispettivamente, caso fortuito e forza maggiore. Lo sforzo classificatorio – cui si ispira una  vasta casistica giurisprudenziale 260, non sempre esplicita, però, nel riaffermare la  suddetta distinzione – risulta, invece, superato in quella lettura, più isolata, che  interpreta la locuzione normativa come un’endiadi 261, volta a “giustificare” la  mancata conoscenza dell’atto processuale in caso di intervento di eventi che sfuggano a qualsiasi calcolo prognostico. La copiosa giurisprudenza prodottasi in merito all’abrogato art. 486, nonché al contiguo istituto dell’art. 175 comma 1, tende  a stabilire il livello di esigibilità dello sforzo da opporsi al caso fortuito e alla forza maggiore, come ricordato, al di sopra della diligenza e dell’impegno considerati tipici o normali 262, secondo un paradigma passibile di sfumature altamente discrezionali 263. Sul piano soggettivo, poi, la prognosi in questione non potrebbe  non basarsi su un criterio individualizzante, parametrato sulle caratteristiche intellettive e fisiche del soggetto interessato 264, che ne fa un dato estremamente, ma  ragionevolmente, elastico.   Peraltro, il comma 2 dell’art. 420-ter prescrive altresì il rinvio dell’udienza  qualora il verificarsi del caso fortuito o l’opporsi della forza maggiore alla presenza in giudizio dell’imputato appaiano anche soltanto probabili, pur al di fuori  di una discussione tra le parti sul punto e senza facoltà di successiva impugnazione. Valgono, in proposito, le considerazioni critiche un tempo riservate all’insindacabilità della valutazione in merito alla probabilità della mancata conoscenza  dell’atto introduttivo: proprio di fronte a un concetto normativo fortemente influenzato dagli accadimenti naturali, fisici o psichici, il legislatore sottrae alla discussione e, quindi, all’apporto di colui che tali accadimenti pretende di aver subito, la decisione, qualificandola come inoppugnabile.                                  259 V., per tutti, V. Cavallari, La restituzione in termine, 150 ss.  260 Per un’attenta ricostruzione, cfr. A. Barazzetta, Art. 420-ter, 5278 ss.   261 Così F. Cordero, Procedura penale, 321.  262 Cfr. G. Garuti, La restituzione nel termine, 53.  263 Per alcuni esempi, volendo, S. Quattrocolo, Art. 175, 1554 ss.  264 Cfr. A. Mangiaracina, Garanzie partecipative, 88.     634 Fabio Cassibba e Serena Quattrocolo   5.2. L’impedimento a comparire dell’imputato …  Altro motivo determinante impossibilità assoluta di comparire è l’impedi mento legittimo dell’imputato. Nuovamente, il legislatore del codice fa riferimento a un fatto giuridico di cui non offre definizioni; è dunque la casistica a delineare i confini dell’impedimento legittimo. È noto, tuttavia, come, vigente il codice  del 1930, si fosse riflettuto sulla necessità che la prevista legittimità si riferisse  alla causa determinate l’impedimento stesso 265, essendo, tuttavia, prevalsa la lettura che la ricollega al fatto o alla situazione impediente 266. Ne consegue che, in  giurisprudenza, sono emerse alcune ipotesi più di altre invocate come impedimento legittimo alla partecipazione dell’imputato non comparso, determinando il formarsi di un ricco, seppur non univoco, case law, sul quale sono intervenute frequentemente le Sezioni Unite della Corte di cassazione.   In primo luogo, di grande rilevanza è il tema della legittimità dell’impedimento determinato da malattia. Le pronunce in materia, infatti, contribuiscono  a mettere ben in luce alcuni caratteri della prognosi che il giudice dell’udienza  preliminare è chiamato ad effettuare sulla legittimità dell’impedimento. Dato  l’esito di impossibilità assoluta richiesto, l’impedimento deve risultare attuale,  cioè coincidere con la data dell’udienza 267. Da qui l’onere dell’imputato di dimostrare, senza dubbio 268, che la patologia gli impedisce di esercitare il proprio diritto di partecipazione nel momento in cui l’udienza si celebra 269. Secondo un processo circolare che prende le mosse dal concetto di impedimento assoluto: la malattia dovrà considerarsi “legittima”, ai fini del rinvio dell’udienza, quando non  permetta all’imputato, se non a costo di rischi spropositati per la sua salute, di  raggiungere la sede ove essa è fissata 270. Ulteriore questione, di notevole rilevanza, riguarda le forme con cui tale condizione debba essere provata. Moltissime  sono le pronunce vertenti sulle caratteristiche e sul contenuto che il certificato  medico prodotto dall’interessato deve possedere. L’indeterminatezza della patologia 271, la genericità delle cure prescritte, ma anche la materiale leggibilità del                               265 Di questa opinione V. Manzini, Trattato, 511.  266 Cfr. G. Pansini, La contumacia, 74.  267 V. ancora A. Mangiaracina, Garanzie partecipative, 91.  268 Infatti, si ritiene che, in relazione al legittimo impedimento, la formula impiegata dal le gislatore implichi la prova piena della sussistenza del medesimo, mentre la dimostrazione del  caso fortuito o della forza maggiore può utilmente risolversi in una mera probabilità dell’esistenza di dette condizioni: cfr. M. Nofri, Art. 420-ter, 1876.   269 Cfr. ad es. Cass., Sez. VI, 16.6.2008, De Macceis, CED, 2008/240352.  270 Parla di «efficacia impeditiva assoluta» Cass., Sez. II, 27.10.2009, Errico, in Guida dir.,   2010, fasc. 2, 96.  271 Ad esempio, l’inidoneità all’attività lavorativa, riscontrata dal medico legale (Cass., Sez.   V, 12.7.2004, Vasta, in Riv. pen., 2005, 1007); oppure il generico stato d’ansia (Cass., Sez. I,  20.9.2007, De Lucia, in Riv. pen., 2008, 819). In senso contrario, però, Cass., Sez. II, 5.5.2006,  Barbara, in Riv. pen., 2007, 675, ove si afferma la necessità di una tutela incondizionata del     Udienza preliminare 635   documento 272 sono tutte questioni che hanno impegnato la giurisprudenza nel tentativo di sconfiggere una tendenziale strumentalizzazione del legittimo impedimento da parte di imputati i quali, invero, non intendono esercitare concretamente  il proprio diritto di partecipazione, ma, soltanto, lucrare i vantaggi dell’allungamento dei tempi processuali. Pare, tuttavia, troppo restrittiva la lettura che esclude  la legittimità dell’impedimento, dimostrata da un certificato medico che comprovi  il ricovero ospedaliero, senza specificare l’impossibilità di una dimissione anticipata dell’interessato per raggiungere l’aula di udienza 273. Invero, tale severità pare essere stata recentemente temperata da alcune prese di posizione, anche della  Corte costituzionale 274, che hanno inteso ribadire la necessità che la presenza non  sia meramente fisica, ma tale da consentire all’imputato di partecipare attivamente  al processo 275, analogamente a quanto prevede l’art. 70. Ciò contribuisce, in certa  misura, anche a circoscrivere la collaterale problematica relativa alla libertà di  apprezzamento riservata al giudice nella valutazione dell’impedimento di natura  medica. Infatti, è stato più volte ribadito come il giudice non possa disattendere la  prodotta certificazione medica attraverso un “generico apprezzamento” delle condizioni ivi riportate 276. In caso di dubbio, è stato affermato – seppur non unanimemente – il giudice deve disporre un visita medico-fiscale, che può fornire la  corretta valutazione tecnica, in eventuale disaccordo con la certificazione prodotta  dall’interessato 277.   Un’altra condizione frequentemente invocata è lo stato detentivo del soggetto  per un diverso procedimento. Nella contrapposizione degli orientamenti giuri                             diritto alla salute, tale da far considerare legittimo anche l’impedimento derivante da una prescrizione di generico riposo domiciliare.   272 Cass., Sez. IV, 20.11.2008, Zenobi, in Cass. pen., 2010, 693.  273 Cass., Sez. I, 7.7.2004, Adelizzi, n. 38290, in Arch. nuova proc. pen., 2005, 728.  274 C. cost., 26.1.2004, n. 39, ove si afferma che qualunque condizione, anche non psichica,   che interagisca, escludendole o riducendole fortemente, sulle facoltà mentali, è tale da impedire la celebrazione del processo.   275 V. Cass., Sez. VI, 19.3.2012, Bracchi, in Cass. pen., 2013, 1127, che ha annullato la  pronuncia della Corte d’appello in cui si affermava la illegittimità dell’impedimento comprovato con certificato medico attestante patologia respiratoria post-infartuale, in quanto non assolutamente incompatibile con il trasporto dell’imputato in udienza. Già in precedenza, Cass.,  Sez. VI, 5.11.2008, Lamberti, CED, 2008/241913, in relazione a una sindrome lombo-sacrale  acuta irradiata ad entrambi gli arti inferiori e trattata con oppioidi forti.   276 Cfr. Cass., Sez. IV, 9.11.2004, Chiarenza, in Guida dir., 2005, fasc. 18, 86; Cass., Sez.  I, 26.1.2004, D’Avanzo, in Giur. it., 2004, 2362 e, ancora in precedenza Cass., Sez. III,  6.3.1996, De Lorenzo, in Riv. pen., 1997, 1137; anche successivamente, però, v. Cass., Sez.  VI, 26.2.2008, De Macceis, cit., ove si esclude la legittimità dell’impedimento provato attraverso certificato medico attestante una colica renale, data la non assoluta impossibilità di recarsi in aula, valutata dal giudice in base alla comune esperienza e, ancor più recentemente, Cass.,  Sez. VI, 10.1.2013, G.A., in Cass. pen., 2014, 239.   277 V. ancora, Cass., Sez. I, 26.1.2004, D’Avanzo, cit. Deve farsi altresì ricorso alla visita  fiscale quando il certificato prodotto non specifichi il luogo di degenza dell’interessato.     636 Fabio Cassibba e Serena Quattrocolo   sprudenziali – uno volto a sancire l’onere dell’imputato di avvertire prontamente  l’autorità giurisdizionale dell’intervenuto stato detentivo 278, l’altro indirizzato a  riconoscervi, invece, un motivo di impedimento legittimo e, quindi, di nullità  dell’ordinanza “contumaciale” eventualmente pronunciata 279 – le Sezioni Unite  della Corte di cassazione hanno poi accolto la seconda interpretazione 280, anche  in virtù delle fonti internazionali e, in particolare, dall’art. 6 Conv. eur. dir. uomo  e dall’art. 14 Patto int. dir. civ. pol. 281. In caso di mancato, tempestivo avvertimento della detenzione 282, sopraggiunta in relazione a fatti diversi, non è consentita al giudice dell’udienza preliminare l’emissione dell’ordinanza contumaciale,  dovendosi, invece, disporre il rinvio dell’udienza. Eventualità particolare riguarda  la detenzione all’estero dell’imputato, nella quale la volontà del soggetto di esercitare il proprio diritto di partecipazione all’udienza è inficiata dal sovrapporsi del  procedimento di consegna tra Stati. In fondo, è stato osservato, nemmeno una dichiarazione di assenza volontaria legittimerebbe il giudice a procedere in absentia, stante l’impossibilità di tale dichiarazione di incidere sulle sorti dell’eventuale  procedimento estradizionale 283. In questo senso pare orientata anche la Corte di  cassazione a Sezioni Unite 284, che in relazione a un caso di detenzione all’estero  operata sulla richiesta di consegna formulata dall’Italia, ha affermato la sussistenza del legittimo impedimento, a prescindere dal mancato consenso dell’interessato  alla procedura di estradizione. A maggior ragione, dovrà ritenersi sussistente il  legittimo impedimento dell’imputato che si trovi all’estero, sottoposto a misure  restrittive della libertà personale non detentive e l’Autorità straniera abbia negato  l’autorizzazione a lasciare il territorio di quello Stato per partecipare al processo  italiano 285. Non si riscontra un atteggiamento univoco della giurisprudenza in or                             278 V., ad esempio, Cass., Sez. IV, 29.9.2003, Lattanzio, in Arch. nuova proc. pen., 2005, 249.  279 V., tra le altre, Cass., Sez. I, 23.9.1994, De Vito, CED, 1994/199614.  280 Cass., Sez. Un., 26.9.2006, Arena, in Guida dir., 2006, fasc. 47, 70 ss.  281 Cfr. P. Spagnolo, In tema di legittimo impedimento, 511 ss.  282 Naturalmente, la questione si porrà anche in relazione a varie altre situazioni di limitazione   della libertà personale dell’imputato, a diverso titolo, come arresti domiciliari, affidamento in  prova o libertà controllata: per un catalogo di situazioni, cfr. A. Mangiaracina, Garanzie partecipative, 105 ss. Solo nella prima ipotesi – nonché in relazione a vincoli di permanenza consimili –  l’A. ritiene che la soluzione da ultimo individuata dalle Sezioni Unite debba applicarsi estensivamente, stante lo stretto vincolo di permanenza dell’interessato nel luogo indicato dall’autorità.  Negli altri casi, la condizione cui il soggetto risulta sottoposto non è tale da subordinare il diritto  di partecipazione all’udienza ad alcun visto autoritativo. Tuttavia, in giurisprudenza si è riscontrato un indirizzo apparentemente basato sull’onere dell’imputato sottoposto ad arresti domiciliari,  di chiedere l’autorizzazione al giudice, prevedendosi la sussistenza del legittimo impedimento  solo nel caso di rigetto (Cass., Sez. IV, 10.2.2005, Ognisanto, in Giust. pen., 2007, III, 367 e, da  ultimo, Cass., Sez. VI, 14.12.2011, Mihai, CED, 2011/251572).    283 Cfr. P. Moscarini, Art. 486, 6265.  284 Cass., Sez. Un., 26.3.2003, Caridi, in Dir. pen. proc., 2003, 814.  285 Cass., Sez. II, 6.4.2006, Longhitano, in Riv. pen., 2007, 675.     Udienza preliminare 637   dine alle conseguenze della violazione del diritto dell’imputato detenuto a partecipare alle udienze. Se per un verso, esiste un orientamento che riconosce una nullità assoluta 286, altre pronunce riscontrano una mera nullità a regime intermedio,  con il limite della non deducibilità ad opera della parte che abbia concorso a dar  causa al vizio 287.   Particolare rilevanza assume anche l’eventualità che l’imputato sia citato per  lo stesso giorno in più procedimenti, innanzi a diverse autorità giudiziarie. La  concomitanza dell’impegno processuale 288, può essere considerata motivo di rinvio dell’udienza sulla base della facoltà dell’imputato di scegliere liberamente il  procedimento nel quale intende essere presente personalmente: gli altri, previa  puntale allegazione della concomitanza, dovranno essere rinviati, per consentire  all’imputato l’esercizio del diritto partecipativo. Tuttavia, in giurisprudenza si è  ribadito il potere del giudicante di considerare alcuni profili ai fini della valutazione di legittimità del concomitante impegno processuale dell’imputato, potendo  ritenere dilatorio l’intento di colui che privilegi la partecipazione a un procedimento, disertandone un altro prossimo allo scadere del termine prescrizionale 289.   Inoltre, in un catalogo meramente esemplificativo delle più frequenti ragioni di  legittimo impedimento invocate, può segnalarsi la coincidenza tra data d’udienza  e festività religiosa 290. Qui entra in gioco il necessario apprezzamento di un fenomeno strettamente interiore, ossia il sentimento religioso, che grava l’imputato  di un particolare onere di esternazione. In giurisprudenza, infatti, si ritiene necessario che questi formuli esplicitamente la richiesta di rinvio dell’udienza concomitante con la festività religiosa, poiché la mera manifestazione dell’intento di  non presenziare, per tale ragione, all’udienza fissata, costituisce motivo d’assenza,  ai sensi dell’art. 420-quinquies. Al contrario, per ottenere il rinvio, l’interessato  dovrà formulare richiesta al giudice, dimostrando la compromissione, in caso contrario, del proprio sentimento religioso 291.                               286 V., ad esempio, Cass., Sez. VI, 24.9.1993, La Tragna, in Arch. nuova proc. pen., 1994, 259.  287 In questo senso, v. in particolare, Cass., Sez. II, 27.5.2010, Gentilezza, in Riv. pen.   2011, 708.  288 Che, come vedremo, può rappresentare legittimo impedimento per il difensore, infra, 5.  289 Cass., Sez. V, 30.9.1997, Cardella, in Cass. pen., 1999, 1836: «nel caso di citazione per   la stessa data avanti a diversi giudici penali, il giudice al quale è stato chiesto rinvio dell’udienza non può invero valutare il minore o maggiore interesse dell’imputato a comparire avanti  all’altro, a differenza che se l’impedimento concerna il difensore a norma del comma 5, stesso  articolo, circa il quale è invece possibile una valutazione discrezionale»; «la prossima prescrizione del reato non vale ad escludere il legittimo impedimento assoluto a comparire risultante  dagli atti, ma è elemento sintomatico di intento dilatorio a tal fine dell’imputato»: pertanto,  «l’imputato deve fornirgli ogni elemento di valutazione circa l’assolutezza dell’impedimento,  di talché emerga obiettivamente l’assenza di tempo utile ad anticipare oltreché a differire la  comparizione avanti all’uno od all’altro organo giurisdizionale».    290 Come si osserverà anche in relazione alla figura del difensore, infra, 5.  291 Cfr. Cass., Sez. V, 9.3.2005, Jozsa, in Cass. pen., 2006, 2859, con nota di S. Ciampi,   Massime festività religiose.     638 Fabio Cassibba e Serena Quattrocolo   È importante precisare che, in forza del comma 3 dell’art. 420-ter, il rinvio  dell’udienza per legittimo impedimento dell’imputato deve essere disposto anche  alle udienze successive alla prima, sempre che ricorrano, evidentemente, le stesse  condizioni contemplate nei capoversi precedenti 292.   5.3. … e delle alte cariche dello Stato.  Ha certamente attirato l’attenzione, di recente, verso l’istituto dell’impedimen to legittimo dell’imputato il tema del diritto di partecipazione al processo dei soggetti che rivestono alte cariche istituzionali.   In prima battuta, la questione si è proposta in relazione ai soggetti che compongono il Parlamento, ossia in ordine alla possibilità che il giudice dichiarasse  contumace l’imputato non comparso perché impegnato in attività di votazione  presso la Camera di appartenenza. Com’è noto, sul conflitto di attribuzioni tra poteri dello Stato derivatone, era stata chiamata a pronunciarsi la Corte costituzionale, la quale aveva, innanzitutto, precisato come la matrice normativa che regola la  situazione in esame sia rappresentata dalla disciplina del codice processuale penale. L’imputato parlamentare, come ogni altro cittadino, muove le proprie scelte  processuali in tema di partecipazione all’udienza entro gli schemi della disciplina  prevista dal codice, secondo l’applicazione effettuatane dal giudicante 293. Tuttavia, nell’interpretare il concetto di impossibilità assoluta di partecipazione determinata da legittimo impedimento, quest’ultimo deve trovare un equilibrio tra interessi tutti egualmente sanciti e tutelati dalla Carta costituzionale, come la speditezza del processo, ma anche l’esercizio delle prerogative parlamentari 294. Ne  emergeva un quadro di opportuno contemperamento tra le esigenze del processo e  l’attività parlamentare – di qualsiasi specie, non soltanto di votazione 295 – per sua                               292 Cfr. P.P. Rivello, sub art. 19, 381.  293 Cfr. C. cost., 6.7.2001, n. 225: «Si deve premettere che, nella specie, non viene in rilie vo una prerogativa o una immunità dei membri del Parlamento, il cui riconoscimento da parte  della Costituzione comporti un limite od una deroga rispetto al normale svolgimento della attività giurisdizionale e all’applicazione delle comuni regole sostanziali e processuali che concernono la posizione dell’imputato nel processo penale»; «trovano applicazione, nei confronti  dell’imputato parlamentare, le generali regole del processo, assistite dalle correlative sanzioni,  e soggette nella loro applicazione agli ordinari rimedi processuali. Fra queste, le regole che  sanciscono il diritto dell’imputato di partecipare alle udienze, e la correlativa previsione del  rinvio dell’udienza in caso di impossibilità assoluta per l’imputato di essere presente per caso  fortuito, forza maggiore o altro legittimo impedimento».   294 Ancora C. cost., 6.7.2001, n. 225, § 4: «in concreto, nell’applicare, com’era suo compito, le comuni regole processuali sugli impedimenti a comparire, il giudice non poteva però,  contraddicendo le proprie stesse premesse circa la parità di rango costituzionale degli interessi  confliggenti, e mutando radicalmente indirizzo rispetto alla sua stessa condotta precedente, disconoscere in senso assoluto la rilevanza dell’impedimento in questione, per invocare esclusivamente l’interesse del procedimento giudiziario».   295 Come poi ribadito anche da C. cost., 15.12.2005, n. 451; per una diversa lettura delle  conclusioni di quest’ultima v. A. Barazzetta, Art. 420 ter, 5285.     Udienza preliminare 639   natura calendarizzata e, quindi, tale da consentire una programmazione processuale. Proprio su quest’ultimo profilo si imperniava, poi, la successiva pronuncia del  giudice delle leggi 296, ancora una volta chiamato dalla Camera dei deputati ad  esprimersi sul punto, a seguito di un ricorso per conflitto di attribuzioni. Amplificando le indicazioni già offerte nella precedente occasione, la Corte costituzionale  si spingeva a stabilire che «il giudice non può limitarsi ad applicare le regole generali del processo in tema di onere della prova del legittimo impedimento dell’imputato, incongruamente coinvolgendo un soggetto costituzionale estraneo al  processo stesso, ma (come la Corte ha rilevato) ha l’onere di programmare il calendario delle udienze in modo da evitare coincidenze con i giorni di riunione degli organi parlamentari». La perentoria affermazione trovava una reazione comprensibilmente preoccupata nella dottrina, che coglieva con un certo timore la sostituzione dell’arbitrio dell’imputato parlamentare al libero apprezzamento del  giudice in ordine alla sussistenza del legittimo impedimento a comparire 297. Insomma, si scorgeva un lento slittamento rispetto alla premessa posta con la precedente sentenza n. 225/2001 – ossia il generale inquadramento del fenomeno dell’impedimento dell’imputato parlamentare nell’ordinaria disciplina codicistica 298 –  che avrebbe poi contraddistinto, da lì a poco, alcune note iniziative legislative,  volte proprio a istituire, a favore di alcune tra le più alte cariche dello Stato, un  regime particolare di svolgimento del processo.   Matrice di talune novelle in tal senso era stata la legge 20.6.2003, n. 140 – recante «disposizioni per l’attuazione dell’articolo 68 della Costituzione nonché in  materia di processi penali nei confronti delle alte cariche dello Stato» – il cui art.  1 299  era poi stato dichiarato integralmente incostituzionale con la sentenza n.  24/2004 300 (in riferimento agli artt. 3 e 24 Cost.), che aveva tolto “efficacia” alla  sopraggiunta richiesta di abrogazione popolare. Successivo intervento orientato in  termini analoghi 301 fu la legge 23.7.2008, n. 124, in materia di sospensione del                               296 C. cost., 15.12.2005, n. 451, ancora una volta originata da un conflitto di attribuzioni tra  poteri dello Stato.   297 In questo senso, cfr. F. Peroni, Insindacabile la prova, 1323.  298 In questo senso P. Giangaspero, La definizione del «caso Previti», 1331.  299 Vi si sanciva l’impossibilità i sottoporre a processo penale, per qualsiasi reato, anche in   relazione a fatti precedenti l’assunzione della carica, il Presidente della Repubblica (salvo il  disposto dell’art. 90 Cost.), il Presidente del Senato, il Presidente della Camera dei deputati, il  Presidente del Consiglio dei Ministri (salvo quanto previsto dall’art. 96 Cost.) e il Presidente  della Corte costituzionale. Per una lettura critica v., tra gli altri, E. Marzaduri, Al vaglio della  Corte, 81; a R. Orlandi, Lodo “Maccanico”, 1209 s.   300 C. cost., 20.1.2004, n. 24. La sentenza osservava che «la misura predisposta dalla normativa censurata crea un regime differenziato riguardo all’esercizio della giurisdizione, in particolare  di quella penale» e ne censurava il tenore poiché determinava una sospensione generale, automatica e di durata indeterminata e non per via del ricorso alla formula della legge ordinaria. Con varie sfumature critiche v., tra gli altri, A. Pugiotto, Sull’immunità delle “alte cariche”.    301 Non si dimentichi la nota querelle in tema di asserita violazione del “giudicato costituzionale”, poi negata da C. cost., 19.10.2009, n. 262.     640 Fabio Cassibba e Serena Quattrocolo   processo nei confronti delle alte cariche dello Stato, anche per fatti antecedenti  l’assunzione della carica o della funzione, poi dichiarata incostituzionale con sentenza n. 262/2009 302. Senza intervenire direttamente sull’istituto qui in esame,  con un solo articolo, essa disponeva tout court la sospensione dei processi, anche  in corso alla data di entrata in vigore, fatta salva la necessità di provvedere all’assunzione di prove urgenti, incidendo analogamente sul decorso del termine  prescrittivo. Come accennato, anche sul più recente provvedimento si era abbattuta la scure del giudice delle leggi, che ne aveva dichiarata l’illegittimità costituzionale questa volta anche sotto il profilo dell’art. 138 Cost., indicato come parametro di riferimento da tutti i remittenti. Infatti, era stata individuata, nella formulazione della novella, l’introduzione di una disparità di trattamento tra imputati 303,  strettamente correlata all’esercizio di specifiche funzioni costituzionali, ma non  adottata attraverso una disposizione di rango costituzionale 304.   Com’è altrettanto noto, sempre con legge ordinaria, del 7.4.2010, n. 51 305, il  legislatore incise specificamente sulla disciplina qui in esame, introducendo «Disposizioni in materia di impedimento a comparire in udienza». Sulla scorta del  primo dei due articoli del testo, costituiva legittimo impedimento del Presidente  del Consiglio dei ministri – «ai sensi dell’art. 420-ter c.p.p.» – qualsiasi concomitante impegno riferito alle attribuzioni istituzionali, nonché qualsiasi attività ad  esse coessenziale; altrettanto per i ministri. L’impedimento poteva essere attestato  come continuativo dalla Presidenza del Consiglio dei Ministri e, in tal caso, il  giudice era tenuto a fissare l’udienza dopo il termine di tale periodo, rimanendo  sospesa la prescrizione per tutto l’arco temporale. Sulla previsione è tuttavia intervenuta C. cost. n. 23/2011: i remittenti avevano sollevato questioni sull’art. 1  commi 1, 3, 4, 5 e sull’art. 2 legge n. 51/2010, in base agli artt. 3 e 138 Cost., tanto in riferimento all’impedimento del Presidente del Consiglio dei Ministri, tanto                               302 C. cost., 19.10.2009, n. 262.  303 C. cost., 19.10.2009, n. 262: «il legittimo impedimento a comparire ha già rilevanza nel   processo penale e non sarebbe stata necessaria la norma denunciata per tutelare, sotto tale  aspetto, la difesa dell’imputato impedito a comparire nel processo per ragioni inerenti all’alta  carica da lui rivestita».   304  V., già al tempo, E. Marzaduri, Al vaglio della Corte, 82; cfr. ancora C. cost.,  19.10.2009, n. 262: «in base alla giurisprudenza di questa Corte citata al punto 7.3.1., deve ribadirsi che, nel caso in cui la differenziazione di trattamento di fronte alla giurisdizione riguardi il titolare o un componente di un organo costituzionale e si alleghi, quale ragione giustificatrice di essa, l’esigenza di proteggere le funzioni di quell’organo, si rende necessario che un  tale ius singulare abbia una precisa copertura costituzionale. Si è visto, infatti, che il complessivo sistema delle suddette prerogative è regolato da norme di rango costituzionale, in quanto  incide sull’equilibrio dei poteri dello Stato e contribuisce a connotare l’identità costituzionale  dell’ordinamento». In termini critici, P. Gualtieri, Un criticabile revirement, 683, ma anche R.  Orlandi, Le immunità politiche, 694 s. V., invece, V. Grevi, Sulla idoneità della legge, 4539.   305 Per un commento critico cfr., tra gli altri, A. Mangiaracina, Un legittimo impedimento,  295 ss.     Udienza preliminare 641   a quello dei Ministri. In primo luogo, tutte le questioni relative all’impedimento  dei ministri sono state dichiarate inammissibili, poiché imputato nel procedimento  principale era il solo Presidente del Consiglio dei Ministri. Infondata è stata dichiarata la censura che lamentava l’eccessiva genericità degli impegni istituzionali indicati nella legge n. 51/2010, dovendosi applicare la disposizione – secondo la  Corte costituzionale – sempre nel quadro dell’art. 420-ter e, quindi, nella prospettiva di un’indicazione precisa e dettagliata dell’impedimento, pur istituzionale 306.  Era stata invece ritenuta fondata la questione relativa all’automaticità del meccanismo impeditivo che avrebbe sottratto al giudice quella libertà di apprezzamento sull’assolutezza dell’impedimento, che, invece, egli esercita nei confronti  della generalità degli imputati. Altrettanto illegittimo era stato ritenuto il comma 4,  che prevedeva, appunto, il concetto di impedimento continuativo, giudicato non  “integrativo”, ma derogatorio della disciplina generale dell’art. 420-ter.   La declaratoria, interpretativa di rigetto 307, dunque, aveva lasciato “in vita”  parte del testo della legge n. 51/2010, successivamente abrogato (art. 1 commi 1,  2, 3, 5, 6 e art. 2), dall’art. 1 d.P.R. 18.7.2011, n. 115, a seguito di referendum popolare 308.   Da ultimo, con la pronuncia n. 168/2013, la Corte costituzionale, ancora una  volta investita di un conflitto di attribuzioni proposto da un ex Presidente del Consiglio dei ministri nei confronti del Tribunale di Milano, ha risolto la questione in  senso favorevole alla decisione del giudice che aveva considerato non assoluto  l’impedimento dell’imputato, impegnato in una riunione del Consiglio dei ministri, da lui stesso convocato, in una data che egli aveva personalmente in precedenza indicato al giudice come opportuno rinvio di precedente udienza 309.   Oggi, dunque, della lunga esperienza – o, forse, “battaglia” – durata circa un  decennio, che ha visto schierati legislatore, Corte costituzionale, forze politiche e  anche opinione pubblica (intervenuta, prima, a sostenere l’iniziativa referendaria  e, poi, a portarla al successo, con il raggiungimento del quorum necessario), rimangono solo tracce “postume”. Indubbiamente se ne possono trarre alcune con                             306 Insomma, la “disponibilità” della Corte a riconoscere, in questa sede, uno spazio “inte grativo” della disciplina dell’art. 420-ter, in relazione alle funzioni istituzionali interessate, è  stata letta come una contraddizione rispetto all’atteggiamento precedentemente assunto, specialmente nella sent. n. 262/2009: cfr. A. Pace, La svolta della Corte, 222 ss.; l’A. denuncia la  non riconducibilità, in toto, della legge n. 51/2010 alla ratio dell’art. 420-ter, dato che avrebbe  dovuto spingere la Corte a una più severa e ampia censura del provvedimento.    307 Priva, quindi, di effetti erga omnes, diversamente dall’interpretativa di accoglimento,  come rileva A. Pace, La svolta della Corte, 225.   308 Infatti, la Corte costituzionale, con sent. 26.1.2011, n. 29, aveva dichiarato ammissibile  la richiesta di referendum popolare per l’abrogazione della legge, già sottoposta a censura con  la sent. 25.1.2011, n. 23, appunto. La richiesta era già stata dichiarata legittima dall’Ufficio  centrale per il referendum costituito presso la Corte di cassazione con ordinanza del 6.12.2010.  Il referendum popolare è poi stato indetto con d.P.R. 23.3.2011.   309 Sulla decisione cfr. D. Negri, Il Presidente del Consiglio, 2510 ss.     642 Fabio Cassibba e Serena Quattrocolo   clusioni, depurandone i vari capitoli dalle scorie legate alle sorti processuali di  pubbliche persone, troppo spesso coinvolte nella vicenda. In primo luogo, emerge  amplificato il valore nevralgico che l’esercizio del diritto dell’imputato di essere  presente innerva in tutto lo svolgimento del processo, a partire, appunto, dall’udienza preliminare: la valutazione giurisdizionale sulla legittimità dell’impedimento – nella veste laconica e, forse, poco adeguata che il codice le offre – rappresenta, invero, un momento essenziale del processo. Inoltre, al di là dei ricordati  eccessi personalistici caratterizzanti le richiamate iniziative legislative, si evidenzia il vuoto lasciato dalla modifica dell’art. 68 Cost. nei rapporti tra rappresentanti del potere legislativo e processo penale 310, sebbene sia di immediata percezione come, nell’attuale realtà politica italiana, si possa verificare uno scollamento tra la prerogativa di parlamentare e quella di titolare di una delle alte cariche  ministeriali.   6. Altri difetti di costituzione della “difesa”: l’impedimento a comparire  del difensore.   Un’attenzione a tutto campo verso il momento della costituzione in giudizio  dell’imputato deve estendersi, evidentemente, anche alla posizione del suo difensore, in una prospettiva che collega la celebrazione dell’udienza alla pienezza delle facoltà difensive della parte privata necessaria. Infatti, nel contesto delle situazioni che determinano il rinvio dell’udienza, al fine di consentire all’imputato il  pieno esercizio del proprio diritto di partecipazione, si inserisce la previsione del  comma 5 dell’art. 420-ter, che estende, per l’appunto, le conseguenze previste al  comma 1 anche al caso in cui il difensore dell’imputato non sia potuto intervenire  per legittimo impedimento, purché prontamente reso noto. Tale soluzione normativa – oggi anticipata alla fase dell’udienza preliminare 311 – segna un’evoluzione                               310 V. espressamente, M. Chiavario, Legislatore e “sindacato normativo”, 288 ss. In precedenza già P. Gualtieri, Un criticabile revirement, 688, il quale auspica una reintroduzione dell’autorizzazione a procedere, saggiamente prevista dai costituenti; R. Orlandi, Le immunità politiche, 700 s., il quale, pur escludendo possibilità di “ritorno al passato”, auspica una riforma  costituzionale che protegga Capo dello Stato e Ministri laici rispetto a procedimenti per reati  extrafunzionali.   311 Dato di grande rilievo, poiché soltanto con l’esplicita previsione, introdotta dall’art. 19  legge 16.12.1999, n. 479, è stato possibile superare il consolidato orientamento giurisprudenziale che riteneva inapplicabile alla fase dell’udienza preliminare la disposizione di cui al previgente art. 486 comma 5, in merito al rinvio per legittimo impedimento del difensore (cfr., da  ultimo, Cass., Sez. VI, 24.6.1998, Migliaccio, in Cass. pen., 2000, 727). Tale precedente assetto normativo aveva destato forti perplessità, tanto che la Corte costituzionale era stata chiamata  a pronunciarsi sulla legittimità del differente trattamento dell’impedimento del difensore in dibattimento e in udienza preliminare. La pronuncia, di infondatezza (C. cost., 31.5.1996, n.  175), aveva trovato fondamento nell’asserita profonda diversità funzionale sussistente tra di   Udienza preliminare 643   fatta registrare dal codice del 1988, non essendo in precedenza riconosciuta all’impedimento del difensore rilevanza in termini di rinvio dell’udienza 312. L’innovazione, comunque, è sottoposta a precise condizioni esplicate nello stesso comma 5 dell’art. 420-ter.   In primo luogo, l’impedimento addotto dal difensore che voglia ottenere il rinvio dell’udienza deve essere legittimo. Il valore di questa sottolineatura riconduce  la questione nell’alveo delle considerazioni già svolte attorno all’imprecisato concetto di «impedimento legittimo», così da demandare al giudice dell’udienza preliminare un elevato potere discrezionale. Oggi – come del resto anche in relazione  all’analoga condizione dell’imputato – una corposa giurisprudenza è venuta a  formarsi su una serie di situazioni che si risolvono nei motivi più frequentemente  addotti.   Ancora una volta, l’effetto che l’invocato impedimento deve produrre è l’assoluta impossibilità di partecipare all’udienza. La misura del parametro va ricercata negli atteggiamenti via via assunti dalla giurisprudenza, spesso mostratasi assai restrittiva nella valutazione dell’impossibilità partecipativa del difensore. Il  profilo – già analizzato in relazione all’impedimento dell’imputato – presenta una  peculiarità, ove riferito al difensore: grande rilievo ha avuto, nel formarsi della  giurisprudenza sul punto, la sussistenza del potere del difensore di nominare un  sostituto ex art. 102.   6.1. Impedimento e nomina del sostituto processuale.  La previsione, notoriamente ampia, sia in relazione ai casi, sia in relazione ai   motivi che possono determinare la sostituzione, assume spesso la funzione di discrimine in ordine alla valutazione dell’impossibilità assoluta di partecipazione,  lamentata dal difensore “titolare”. La possibilità di effettuare una nomina ex art.  102 – pur in occasione di malattia, di gravi lutti, o di consimili situazioni 313 – non  sfruttata dal difensore impedito, determina spesso nella giurisprudenza il convincimento dell’insussistenza dell’impossibilità assoluta a partecipare. Un atteggiamento più attento alla ricerca di un corretto equilibrio tra legittimo impedimento e  nomina del sostituto processuale caratterizza altra più recente giurisprudenza, di                             battimento e udienza preliminare, demandando così al legislatore ogni possibile intervento in  materia. Per una denuncia della prima ora, circa la criticabile differenziazione del regime del  legittimo impedimento del difensore tra dibattimento e udienze camerali, in particolare, quella  preliminare, cfr. E. Randazzo, L’impedimento del difensore, 2220; non opportuna, la distinzione, secondo G. Frigo, Art. 420, 613.   312 V., tra gli altri, E. Randazzo, Difesa e difensore, 272; P.P. Rivello, sub art. 19, 377.  313 È stato escluso il legittimo impedimento del difensore, ai sensi dell’art. 420 ter, in occa sione della presentazione di un certificato medico: attestante la prescritta convalescenza domiciliare dell’interessato (Cass., Sez. VI, 16.12.1999, Boniforti, CED, 1999/215324); l’avanzato stato  di gravidanza del difensore, non recante indicazione di specifici pericoli per la salute nell’espletamento delle funzioni professionali (Cass., Sez. V, 14.2.2007, Diavila, CED, 2007/236526).     644 Fabio Cassibba e Serena Quattrocolo   sposta a riconoscere che il ricorso alla nomina ex art. 102 debba essere valutato in  base alla tipologia di impedimento addotto 314. Peraltro, pare opportuno sottolineare come la giurisprudenza abbia colto la particolare situazione in cui il difensore abbia incaricato un collega ai fini della mera comunicazione del proprio impedimento, senza per ciò nominarlo sostituto ex art. 102: in tal caso, il giudicante  deve riconoscere la mancata presenza del difensore e, necessariamente, valutare la  documentazione prodotta in relazione alla legittimità dell’impedimento allegato 315, pena la conseguente invalidità dell’attività compiuta, per mancanza di assistenza difensiva. La nullità è stata riportata alla matrice di ordine generale, a regime di rilevabilità assoluto, in quanto la nomina del difensore d’ufficio – sovrapponendosi all’erronea valutazione di illegittimità dell’impedimento del titolare –  produce un vizio non sanabile, «poiché qui il diritto di difesa assume una direzione soggettivamente orientata verso il legale scelto» 316.   Particolarmente problematica risulta la valutazione del legittimo impedimento  in relazione alla concomitanza di impegni professionali. In tale ipotesi, non si  ritiene sufficiente la mera tempestività della comunicazione 317 – che deve intervenire non appena l’interessato abbia conoscenza della sovrapposizione delle  udienze 318 – ma occorre una fondata giustificazione dell’impossibilità di nominare, nell’uno o nell’altro procedimento, un sostituto ex art. 102. All’onere di allegazione del difensore, corrisponde il potere del giudice di valutare la legittimità  dell’impedimento alla luce dell’opportuno bilanciamento tra diritto di difesa e interessi della giurisdizione, per evitare strumentali dilazioni temporali 319. Irrilevan                             314 Cfr. Cass., Sez. V, 1.7.2008, Trubia, CED, 2008/240453: in tema di impedimento del difensore (art. 420-ter comma 5), l’onere di fornire specifica ragione dell’impossibilità di nominare un sostituto, ex art. 102 – che ricade sul difensore qualora questi deduca impedimento per  la concomitanza di altro impegno professionale – non sussiste quando l’impedimento addotto  sia costituito da serie ragioni di salute dello stesso difensore, comunicato al giudice e debitamente documentato, a meno che si tratti di impedimento, ancorché non evitabile, prevedibile.    315 Cfr. Cass., Sez. VI, 6.3.2008, n. 10376, R.C., in Cass. pen., 2009, 2069: «non avendo  l’avv. Sa., delegato dall’avv. St. al mero deposito della richiesta di rinvio, giustificato gli asseriti poteri di sostituto processuale, la Corte di Appello non poteva esimersi dall’esaminare  l’istanza di rinvio dell’udienza per legittimo impedimento del difensore e dall’adottare una decisione in proposito».   316 Cfr. P. Moscarini, Udienza preliminare, 330.  317 Non è certo che possa essere legittimamente effettuata a mezzo telefax: in senso positi vo, Cass., Sez. fer., 25.8.2011, Giugno, in Cass. pen., 2012, 3008; contra, tuttavia, Cass., Sez.  VI, 30.1.2013, Baglieri, CED, 2013/256894, Cass., Sez. V, 19.11.2010, Campagnoli, in Cass.  pen., 2012, 1808.   318 La tempestività, infatti, non deve essere valutata in relazione alla data rispetto alla quale  l’impedimento si fa valere, bensì a quella in cui è sorto il fatto impeditivo (Cass., Sez. III,  27.9.2007, Concas, in Arch. nuova proc. pen., 2008, 617), o quantomeno a quella in cui il difensore ne è venuto a conoscenza (Cass., Sez. VI, 27.11.2012, Zabatta, CED, 2012/254200).    319 Cfr. Cass., Sez. Un., 25.6.2009, De Marino, CED, 2009/244109, nonché, successivamente, Cass., Sez. VI, 8.3.2012, Giovanelli, CED, 2012/252191.     Udienza preliminare 645   te si considera, in questa prospettiva, il criterio meramente cronologico 320 della  fissazione delle udienze, che non offre elementi determinanti ai fini dell’ordinanza di accoglimento o di rigetto 321.   Tema che, recentemente, ha animato la discussione relativa al legittimo impedimento del difensore, è l’adesione del professionista all’astensione dalle udienze, proclamata dagli organismi associativi forensi. Tale forma di manifestazione,  affermatasi negli ultimi decenni con sempre maggiore frequenza, aveva originariamente trovato copertura nell’istituto del legittimo impedimento 322 , di cui  all’art. 420-ter, soltanto ad alcune condizioni. Per l’effetto di alcune fondamentali  pronunce della Corte costituzionale (C. cost. 171/1996) e, soprattutto, delle Sezioni unite della Corte di cassazione 323, il diritto all’astensione dei difensori dalle  udienze risulta oggi assistito, in quanto espressione della libertà di associazione  sancita dall’art. 18 Cost., dalla garanzia del rinvio dell’udienza, anche camerale.  Ciò a condizione che il giudice riscontri il rispetto della normativa primaria (legge  12.6.1990, n. 146 e succ. mod.) e secondaria a ciò preposta. Nel 2007, del resto, le  principali associazioni professionali degli avvocati hanno sottoscritto il codice di  autoregolamentazione delle astensioni dalle udienze, poi ritenuto idoneo dalla  Commissione di garanzia dell’attuazione della legge sullo sciopero nei servizi  pubblici essenziali e pubblicato in G.U. il 4 gennaio 2008, fonte di diritto oggettivo.   Certamente, una volta ottenuto il rinvio, il difensore astenuto non ha diritto alla notifica del provvedimento di fissazione della nuova data d’udienza 324, mentre  il difensore impedito per diverse ragioni avrà diritto di ottenere, a pena di nullità  assoluta, la notificazione del provvedimento che fissa la nuova udienza, se questa  non sia già stata indicata nel decreto di rinvio 325.   In conclusione, pare importante sottolineare come – nonostante la generica  formulazione impiegata dal codice – il legittimo impedimento determini il rinvio  dell’udienza solo quando attenga al difensore dell’imputato 326. Meno equivoca                               320 In questo senso, da ultimo, cfr. Cass., Sez. VI, 8.3.2012, Giovanelli, cit. Un primissimo  – e superato – orientamento interpretativo dell’art. 486 comma 5, invece, si era attestato proprio sul dato cronologico: Cass., Sez. VI, 15.11.1989, Ghironda, in Cass. pen., 1989, 1.    321 La quale, ovviamente, deve essere immune da vizi logici: v. Cass., Sez. Un., 27.3.1992,  Fogliani e altri, in Cass. pen., 1992, 1787 ss., ove si può ritrovare una sorta di decalogo, apparentemente non superato, del comportamento del difensore che invochi il rinvio dell’udienza  per concomitante impegno professionale.   322 Per un autorevole dubbio sull’opportunità dell’operazione ermeneutica, v. V. Grevi,  L’adesione allo “sciopero”, 2058.   323 V. Cass., Sez. Un., 27.3.2014, ric. Lattanzio; Cass., Sez. Un., 30 ottobre 2014, ric. Guerrieri et alii, entrambe in www.penalecontemporaneo.it.   324 Cfr. Cass., Sez. VI, 18.11.2003, Liguori, CED, 2003/227597; in precedenza già Cass.,  Sez. II, 7.11.2000, Barbato, in Cass. pen., 2002, 1439.   325 In questo senso, Cass., Sez. Un., 28.2.2006, Grassia, in Cass. pen., 2006, 1695.  326 In questo senso M. Scaparone, Procedura penale, II, 94; E. Randazzo, Difesa, 273; v.     646 Fabio Cassibba e Serena Quattrocolo   sarebbe risultata la rubrica dell’art. 420-ter se riferita all’impedimento dell’imputato e del suo difensore. Tuttavia, la giurisprudenza, sviluppatasi soprattutto  con riguardo alla disciplina dibattimentale, non sembra aver mai dato spazio a letture in senso difforme 327, con il recente suggello della sentenza costituzionale n.  217/2009 328. In tale occasione, la Corte costituzionale, chiamata a pronunciarsi  sulla pretesa illegittimità, ai sensi degli artt. 3, 24 commi 1 e 2 e 111 comma 2  Cost., degli artt. 420-ter comma 5 e 484 comma 2-bis c.p.p. – laddove non consentono al giudice di disporre il rinvio dell’udienza in conseguenza del legittimo  impedimento del difensore della parte civile – ha rigettato la questione perché infondata. Infatti, «la scelta del legislatore di non estendere anche al difensore della  parte civile il diritto al differimento dell’udienza non è, dunque, irragionevole, e  ciò in quanto il differente rilievo degli interessi di cui l’imputato e la parte civile  sono portatori, e la diversa natura degli scopi perseguiti, si riflettono anche sulla  disciplina prevista in relazione al diritto di partecipazione al processo e, quindi,  alla presenza del difensore» 329.   La questione ha nuovamente assunto rilevanza a seguito di una recente sentenza della Corte europea dei diritti dell’uomo, nei confronti dell’Italia 330. Dovendo  decidere se, nel caso di specie, la fissazione di un’udienza in occasione di una festività religiosa ebraica abbia costituito violazione della libertà religiosa, ex art. 9  §§ 1 e 2 Conv. eur. dir. uomo, del difensore della persona offesa, la camera di  consiglio ha visto la spaccatura netta – quattro a tre – tra maggioranza contraria  all’esistenza di una violazione e minoranza, ivi compreso il presidente del Collegio, favorevole. Con l’occasione, la Corte europea si è spinta a leggere nella situazione che si origina in conseguenza dell’applicazione tradizionale della disciplina sull’impedimento legittimo del difensore, un rilevante favor per l’interesse  dell’imputato alla ragionevole durata del processo. Tuttavia, al di là del contenuto più strettamente legato ai profili potenzialmente discriminatori sul piano religioso, la motivazione della minoranza ha espressamente censurato il riferimento                               anche A. Barazzetta, Art. 420-ter, 5292 s. Contra, espressamente, L. Filippi, Art. 19, 191: «va  poi osservato che l’art. 420-ter comma 5, riferendosi genericamente al “difensore”, riguarda,  indifferentemente, il difensore dell’imputato […], [e] quello delle altre parti private».    327 Cfr., da ultimo, Cass., Sez. V, 13.7.2011, Boschi, CED, 2011/251530.  328 C. cost., 14.7.2009, n. 217: «La non equiparabilità delle posizioni soggettive in questio ne e il favor separationis tra azione civile ed azione penale è alla base della più volte affermata  non irragionevolezza della scelta del legislatore, nei casi in cui non ha esteso anche alla parte  civile facoltà e diritti attribuiti in via esclusiva all’imputato ed in quelli in cui non ha riconosciuto autonomi diritti e facoltà alla parte civile».   329 Così ancora C. cost., 14.7.2009, n. 217.  330 Corte eur. dir. uomo, 3.4.2012, Sessa c. Italia. La vicenda traeva origine dal ricorso di   un avvocato italiano, di confessione ebraica, in relazione a una vicenda processuale nella quale  egli rappresentava una persona offesa. In occasione di un incidente probatorio, il g.i.p. aveva  dovuto disporre un rinvio d’udienza, individuando, nel calendario già prestabilito, una data  corrispondente a una festività ebraica, nonostante la contraria istanza dell’interessato.     Udienza preliminare 647   effettuato dalla maggioranza alla possibilità che il difensore dei soggetti eventuali  nomini un sostituto ex art. 102, per contemperare gli interessi propri e della difesa: «C’est donc à l’avocat et à lui seul que revient, en fonction des intérêts de son  client, la décision d’utiliser ou non cette faculté qui lui est reconnue, sans que les  autorités judiciaires ne puissent s’immiscer dans l’exercice des droits de la défense ni présumer l’absence de nécessité de sa participation». La considerazione  suona molto critica rispetto ai capisaldi di una granitica giurisprudenza, poco sopra ricordata.   In conclusione, occorre poi soffermarsi sulle situazioni che escludono l’operare della previsione del legittimo impedimento del difensore dell’imputato. Infatti, al di là dell’ipotesi – per certi aspetti controversa 331 – della nomina del sostituto, il rinvio non deve essere disposto quando l’imputato sia assistito da due difensori – e uno soltanto sia impedito – né quando l’imputato presti il proprio consenso alla celebrazione dell’udienza «in assenza del difensore impedito». In quest’ultimo caso, il giudice dell’udienza preliminare potrà procedere alla nomina di un  difensore d’ufficio e celebrare l’udienza preliminare, senza incorrere in vizi. Per  quanto attiene ai risvolti applicativi dell’ultimo periodo del comma 5, qui in esame, la giurisprudenza non ha messo in luce particolari nodi problematici. Desta  tuttavia qualche perplessità l’orientamento volto a riconoscere nel consenso prestato dall’imputato alla celebrazione dell’udienza in assenza del difensore impedito una revoca non espressa del mandato professionale 332.   7. La scelta non partecipativa dell’imputato.   Nel contesto dell’udienza preliminare e, in particolare, della verifica della regolare costituzione delle parti, l’attenzione deve rivolgersi altresì alle ipotesi in  cui la mancata presenza dell’imputato cada al di fuori delle circostanze sopra  enunciate, per ascriversi, per lo più, a un atteggiamento astensionistico del medesimo.   Com’è noto – e come abbondantemente anticipato – proprio su questa area di situazioni si è recentemente concentrata l’attenzione del legislatore che, con il capo  terzo della legge n. 67/2014, ha voluto eliminare la disciplina della contumacia.  È stato chiaro sin da subito che l’operazione non ha certo condotto al superamento  di ogni forma di processo in absentia, ma ha per lo più mirato a introdurre un discrimine nel regime processuale tra casi di conoscenza – concreta o presunta – del  processo e del procedimento e casi di certa ignoranza della vocatio in ius. Allo scopo, il legislatore si è servito di concetti e di locuzioni già note e utilizzate nel codi                             331 V., sotto il profilo della criticità che la nomina del sostituto processuale può determinare  nel rapporto fiduciario tra assistito e professionista titolare, L. Filippi, Art. 19, 192.   332 Come risulterebbe dalla massima di Cass., Sez. VI, 2.4.2003, Sannino, CED, 2003/226516,  apparentemente non superata.     648 Fabio Cassibba e Serena Quattrocolo   ce, determinando una sovrapposizione di istituti, talvolta di non facile soluzione. Si  cercherà qui di seguito di ricostruire i principali tratti della riforma, attraverso la  concatenazione degli adempimenti che debbono realizzarsi in udienza.   7.1. Verifica di ipotesi di assenza “qualificata”.  La specificazione qui adottata si è resa necessaria poiché oggi la locuzione as senza ricomprende in sé sia situazioni già precedentemente considerate tali  dall’art. 420-quinquies, sia ipotesi prima classificate come contumaciali.   Innanzitutto, la mancata presenza dell’imputato alla verifica della regolare costituzione delle parti in udienza preliminare determina la prosecuzione del processo se l’imputato ha espressamente rinunciato ad assistervi (art. 420-bis comma 1).  Ciò vale anche a fronte del possibile accertamento di un impedimento – come già  specificato – dell’imputato alla partecipazione: stante la dichiarazione (non formale, ma nemmeno implicita) di disinteresse di quest’ultimo, anche la sussistenza di uno dei casi dell’art. 420-ter viene superata a favore della celebrazione del  processo. Questa ipotesi, come si diceva poco sopra, risponde perfettamente al  paradigma distintivo fatto proprio dal legislatore della novella, fondato sulla  contrapposizione tra conoscenza del processo o del procedimento e ignoranza  del decreto di fissazione dell’udienza preliminare. Inoltre, paiono del tutto  soddisfatti i requisiti posti dalla copiosa giurisprudenza della Corte europea dei  diritti dell’uomo per la legittimità del processo in absentia 333. Infatti, il sovrapporsi del controllo di legittimità della notificazione e dell’affermazione espressa,  da parte dell’imputato, del proprio disinteresse al processo, racchiude in sé gli  elementi cruciali dell’insegnamento europeo. Qui, l’atto portato a conoscenza  dell’imputato – ossia il decreto ex art. 418 334, unito alla richiesta di rinvio a giudizio, – ha certamente carattere ufficiale, in quanto promana dall’autorità giudiziaria; assicura una esaustiva informazione sull’accusa mossa nei confronti del destinatario, nonché sulla celebrazione del processo; esso è poi evidentemente entrato  nella sfera cognitiva dell’imputato, come confermano la regolarità della notifica e  la stessa dichiarazione “astensionistica”. Del resto, proprio la previsione della  manifestazione espressa di disinteresse integra il requisito dell’inequivocabile e  consapevole rinuncia alla garanzia del diritto di essere presenti al proprio processo.   Nel capoverso del nuovo art. 420-bis, invece, si trova una serie di altre situazioni il cui riscontro dà luogo alla prosecuzione del processo in absentia. Si tratta                               333 Nell’impossibilità di soffermarsi in questa sede su una pagina tanto ampia della giurisprudenza della Corte europea, v. tra gli altri A. Mangiaracina, Garanzie partecipative, 22 ss.;  D. Negri, L’imputato presente, 127 ss. V. altresì R. Casiraghi, La disciplina, 15 ss.; volendo S.  Quattrocolo, Corte europea dei diritti dell’uomo, 25 ss.    334 Dal quale è stato espunto l’avvertimento che, non comparendo, l’imputato sarà giudicato  in contumacia: v. Mangiaracina, Il “tramonto”, 560. Come si noterà più oltre, analogo intervento  è, invece, mancato sia nell’art. 552, sia nell’art. 27 comma 2 lett. b d.lgs. 28.8.2000, n. 274, in  materia di citazione innanzi al giudice di pace: A. Zappulla, Addio alla contumacia, 634.     Udienza preliminare 649   di ipotesi non omogenee, affidate al controllo del giudice senza un particolare criterio ordinatore. Volendo seguire il parametro che si è sopra indicato come criterio ispiratore della novella, si può ipotizzare che il giudice dell’udienza preliminare adotti una scala di crescente distanza delle ipotesi da verificare rispetto al “caso  ideale”, rappresentato, appunto, dall’unica situazione – già segnalata – in cui c’è  certezza della conoscenza della citazione e anche prova della volontaria e consapevole partecipazione al processo da parte dell’imputato.   Il terzultimo caso elencato nell’art. 420-bis comma 2 stabilisce che il giudice  proceda altresì in assenza se l’imputato ha ricevuto a sue mani la notifica dell’atto  di vocatio in ius. Come già ricordato nei paragrafi che precedono, in questa eventualità, può ritenersi riscontrabile con certezza la conoscenza del decreto: nei limiti in cui il processo deve accontentarsi di accertare la semplice conoscenza formale – potendo sempre verificarsi il caso in cui il destinatario, pur ricevuto l’atto,  non vi dia lettura o non ne comprenda il significato – la consegna a mani del destinatario si configura come forma di notificazione potenzialmente più efficace,  tanto da prevalere 335 su ogni altra forma di consegna, anche laddove l’imputato  abbia eletto domicilio. Non altrettanto inequivocabile appare, invece, la rinuncia  all’esercizio del proprio diritto partecipativo, che in questo caso si risolve in un  fenomeno totalmente implicito, ossia la mancata presenza alla verifica ex art. 420;  comprensibilmente, però, anche il legislatore della recente riforma ha scelto di affrontare l’incertezza: del resto, in un’ottica anticipatoria di quanto si dirà oltre, si  può ritenere che, nonostante l’accennato rischio, non sussistano pericoli concreti  ed effettivi che l’imputato, nei cui confronti, in questi casi, si sia proceduto in assenza, possa poi accedere ai rimedi restitutori, poiché, date le premesse, difficilmente questi potrà con successo dare dimostrazione della mancata “conoscenza”  dell’atto di vocatio in ius, ricevuto, appunto, a mani.   7.2. Accertamento dell’assenza “non qualificata”.  Pare opportuno parlare, invece, di “assenza non qualificata” con riguardo alle   altre situazioni elencate nel capoverso dell’art. 420-bis. Come accennato, i casi  qui enunciati presentano un livello decrescente di consapevolezza dell’accusa,  sganciata dal decreto di fissazione dell’udienza che, come visto sopra, garantisce,  invece, il rispetto dei canoni informativi complessivamente reputati necessari dalla Corte europea. Espressamente, il legislatore ha spostato, qui, l’attenzione  dalla conoscenza del processo a quella del procedimento 336, disinteressandosi,  però, delle conseguenze che derivano da questo allargamento di prospettive. Indi                             335 V., recentemente, Cass., 25.1.2011, Macrì, CED, 2011/249360. In senso favorevole alla   piena compatibilità dell’ipotesi con il diritto di partecipazione dell’imputato, A. Ciavola, Alcune considerazioni, 200.   336 V. P. Silvestri, Le nuove disposizioni, 41. Assai critico al riguardo, D. Negri, Il processo, 201 ss.      650 Fabio Cassibba e Serena Quattrocolo   ci di tale più generica consapevolezza sono, secondo il rinnovato testo dell’art.  420-bis comma 2 (in un ordine che non è quello della disposizione, ma del decrescente livello di pertinenza): la sottoposizione a misura precautelare dell’arresto o del fermo 337, o a misura cautelare; la nomina di un difensore di fiducia; la dichiarazione o elezione di domicilio; la certezza, altrimenti raggiunta,  della conoscenza del procedimento da parte dell’imputato o della sua volontaria sottrazione alla conoscenza del procedimento stesso o di alcuni suoi atti.  Peraltro, ciascuna di queste ipotesi prescinde, ab origine, dalla conoscenza dell’atto di vocatio in ius: ne deriva l’inconsapevolezza dell’imputato sia rispetto al  processo che si apre proprio con l’attività qui in esame, sia rispetto all’accusa, poiché in momenti precedenti, l’addebito è certamente parziale e precario. Più è anticipato l’atto o il fatto da cui si pretende di far discendere la conoscenza del procedimento, più è precario l’addebito che l’indagato può aver percepito. Proprio alla luce  di questa considerazione si può comprendere il senso di questa elencazione “decrescente”, che tocca i punti maggiormente dolenti nelle ultime due ipotesi.   Se, infatti, a seguito dell’applicazione di misure pre-cautelari e cautelari può  ritenersi ragionevolmente conosciuto il procedimento penale (seppur senza alcuna  certezza rispetto agli sviluppi successivi e, quindi, alla istaurazione del processo) –  anche in ragione della recente novella in materia di diritto all’informazione 338, introdotta dal d.lgs. 1.7.2014, n. 101 – la nomina del difensore di fiducia sembra veicolo decisamente meno rappresentativo della consapevolezza dell’indagato circa il  procedimento a suo carico. È frequente, infatti, che la persona sottoposta alle indagini si disinteressi al procedimento e perda i contatti con il proprio patrocinatore, il  quale non sarà in grado d garantire la puntuale informazione dell’assistito 339.   Pare poi verosimile escludere che alcuna consapevolezza del procedimento  possa derivare dall’elezione di domicilio. Se è indubbio che tale atto, da attribuirsi  all’indagato, è stimolato dall’invito dell’autorità giudiziaria a presentarsi per dichiarare o eleggere il luogo deputato alla ricezione delle notifiche del procedimento, non può ignorarsi l’esistenza di forti dubbi sul grado di “capacità informa                             337 Parrebbe ragionevolmente farsi riferimento, appunto, alla misura dell’art. 384, piuttosto   che al “fermo identificativo” dell’art. 349, che non è univocamente orientato nei confronti del  soggetto sottoposto alle indagini.   338 Cfr. A. Trinci, V. Ventura, Notificazioni, 780.  339 Sul contributo informativo tipico del ruolo del difensore, cfr. D. Negri, L’imputato pre sente, 198 ss. Nella realtà, la mera nomina, anche fiduciaria – pur sottendendo la conoscenza  del procedimento, nello status di avanzamento al momento in cui l’atto viene compiuto – non  garantisce l’ulteriore informazione sul progredire del processo, stante la frequente difficoltà del  difensore di reperire l’assistito dopo il momento iniziale, pur in costanza formale di rapporto  professionale. Si veda, in proposito, la nota critica dell’Unione delle Camere Penali Italiane del  2.4.2014, in www.camerepenali.it. In dottrina, A. Ciavola, Alcune considerazioni, 203, sottolinea l’insostenibilità di un onere deontologico che dovesse gravare il difensore della ricerca – a  distanza di molto tempo – di un assistito di cui ha perso le tracce, per comunicargli la fissazione dell’udienza preliminare.     Udienza preliminare 651   tiva” che può essere al medesimo riconosciuta, meramente presuntiva 340. È vero  che dichiarazione (di uno dei luoghi dell’art. 157) ed elezione di domicilio sottendono – nel testo di legge che ne regola le modalità – la conoscenza del procedimento, ponendo altresì a carico dell’indagato l’onere di rendere noto (all’autorità  procedente) ogni successivo mutamento del domicilio indicato («in qualità di indagato o imputato ha l’obbligo di comunicare ogni mutamento […]»), pena la notificazione presso il difensore. Si riscontrava, tuttavia, già prima dell’entrata in  vigore della legge n. 67/2014, un non isolato orientamento giurisprudenziale che,  pur in presenza di un’elezione rituale nel quomodo, ne escludeva attitudini informative. Per un verso, infatti, si evidenziava il dubbio effetto conoscitivo derivante  dall’elezione di domicilio presso il difensore – tanto di fiducia, quanto d’ufficio –  essendo frequente il caso che il professionista non abbia comunque la possibilità  di reperire effettivamente il proprio assistito per informarlo sugli sviluppi del procedimento 341. Per altro verso, poi, si era messa in luce l’impossibilità di inferire  dalla mancata comunicazione del mutamento di domicilio un’implicita volontà di  sottrarsi alla conoscenza del procedimento e della sentenza 342. Del resto, stante  l’anticipazione temporale che colloca l’elezione di domicilio proprio nella fase  iniziale del procedimento, quest’ultima non potrà garantire altro – nella migliore  delle ipotesi – che la consapevolezza dell’indagato circa l’esistenza di una mera  notizia di reato a suo carico. E se è vero che, in quella sede, non grava sull’autorità giudiziaria alcun obbligo di maggior completezza, la conoscenza degli sviluppi del procedimento dipende o dall’instaurazione di un efficace rapporto con il difensore presso il quale si è eventualmente eletto domicilio, o dall’impegno personale dell’indagato. Inoltre, non si può dimenticare che nella prassi sono peraltro  invalse forme di elezione che paiono addirittura contra legem. Ci si riferisce  all’accettazione di elezioni di domicilio rilasciate presso luogo incerto, ossia presso lo studio del difensore “che sarà nominato d’ufficio” 343. Peraltro, sempre più  frequentemente si pone la questione della comprensione, anche linguistica,  dell’atto di elezione di domicilio. Laddove la persona “invitata” sia straniera,  sorge il problema di procedere alla nomina di un interprete, trattandosi spesso di  primo contatto, in assoluto, con l’autorità giudiziaria. Solo recentemente, ma già                               340 Cfr. A. Trinci, V. Ventura, Notificazioni, 774 ss.  341 V., tra le altre, Cass., Sez. V, 20.3.2013, Katler, in Giur. it., 2013, 2642; Cass., Sez. VI,   5.4.2013, Nikolic e altri, CED, 2013/256229.  342 Cass., Sez. I, 14.6.2013, Ilozabhie, CED, 2013/256344.  343 Del resto, anche in giurisprudenza si è affermato che l’elezione di domicilio può consi derarsi tale solo ove sia indicato il nome della persona presso la quale si intende ricevere le notificazioni: Cass., Sez. V, 23.5.2003, Losito, in Guida dir., 2003, fasc. 40, 63. Si veda, dopo la  riforma, Trib. Asti, 30.5.2014, Corato, inedita, ove, pur in presenza di una elezione di domicilio presso il difensore d’ufficio, in assenza di contatti tra il professionista e l’assistito, il giudice  ha disposto il tentativo di rinotifica in forza dell’art. 420-quater, prodromico all’eventuale sospensione.     652 Fabio Cassibba e Serena Quattrocolo   prima dell’entrata in vigore del d.lgs. 4.3.2014, n. 32, è emerso, nella giurisprudenza di legittimità un orientamento che impone la nomina dell’interprete ai fini  della validità dell’elezione di domicilio 344. Tale giurisprudenza rimane fondamentale anche dopo la ricordata novella 345, poiché, in verità, non sembra che dal nuovo dettato dell’art. 143 possa automaticamente dedursi l’inserimento dell’elezione  di domicilio tra i casi che richiedono la nomina dell’interprete 346, salvo ricondurla  al novero degli atti che incidono sulla comprensione dell’accusa. In questo senso  parrebbe spingere una suggerita interpretazione “convenzionalmente conforme” 347, in forza della quale dovrebbe ritenersi validamente compiuta, ai fini del  procedere in absentia, soltanto l’elezione di domicilio che abbia effettivamente  reso consapevole l’indagato del procedimento a proprio carico, quando cioè il  procedimento risulti chiaramente identificato, e siano state indicate le circostanze  di tempo e di luogo, nonché le norme che si assumono violate, in relazione ai fatti  iscritti nel registro delle notizie di reato. Inoltre, laddove l’autore dell’elezione sia  straniero, dovrà emergerne la conoscenza della lingua italiana.   Ancor più dubbia pare la scelta di far carico al giudice dell’udienza preliminare, in vista della prosecuzione del processo in absentia, della verifica dell’acquisizione al fascicolo di dati che dimostrino, con certezza, che l’imputato ha avuto  conoscenza del procedimento o che si è volontariamente sottratto alla conoscenza  del medesimo o di atti di questo. Da un lato, appare difficile immaginare la presenza nel fascicolo di atti diversi da quelli già presi precedentemente in considerazione per fondare, appunto, uno standard adeguato di consapevolezza del  procedimento; dall’altro, ancora una volta, si deve segnalare come tale ipotesi di  chiusura finisca per determinare una sovrapposizione di istituti aventi finalità eterogenee. È evidente infatti che, disattendendo palesemente le considerazioni fatte  proprie anche dalla Grande Camera della Corte europea dei diritti dell’uomo, nel  caso Sejdovic 348, il legislatore del 2014 non ha colto l’occasione per cessare di                               344 Cass., Sez. I, 13.6.2013, B., CED, 2013/255972; Cass., Sez. I, 31.5.2013, Yousif, CED,  2013/256113.   345 Per un commento cfr. M. Gialuz, D.lgs 4 marzo 2014 n. 32, 185 ss.  346 A. Balsamo, Art. 143, 482 ss.  347 S. Sau, Art. 161, 547.  348 Corte eur. dir. uomo, Gr. Ch., 1.3.2006, Sejdovic c. Italia, § 87, dove richiamando la ben   risalente vicenda Colozza c. Italia, la Corte esclude che la rinuncia al diritto partecipativo possa desumersi dalla dichiarazione di latitanza («La Cour a estimé que, lorsqu’il ne s’agissait pas  d’un inculpé atteint par une notification à personne, la renonciation à comparaître et à se défendre ne pouvait pas être inférée de la simple qualité de “latitante”, fondée sur une présomption dépourvue de base factuelle suffisante (Colozza précité, § 28). Elle a également eu l’occasion  de souligner qu’avant qu’un accusé puisse être considéré comme ayant implicitement renoncé,  par son comportement, à un droit important sous l’angle de l’article 6 de la Convention, il doit  être établi qu’il aurait pu raisonnablement prévoir les conséquences du comportement en  question»), e che lo Stato possa fare carico all’imputato di dimostrare l’assenza di volontarietà  della sottrazione all’esecuzione della misura restrittiva.      Udienza preliminare 653   confondere il piano della conoscenza dell’accusa e del processo con quello della  latitanza, fondato sull’impossibilità di eseguire provvedimenti limitativi della libertà personale. Per altro verso, il generico riferimento alla presenza nel fascicolo  di elementi che dimostrino con certezza la conoscenza del procedimento da parte  dell’imputato, sembra addirittura suggerire l’utilizzabilità, a tal scopo, di atti che  non solo non rappresentano veicoli certi di informazione sull’accusa, ma che  nemmeno provengono dall’autorità giudiziaria.   In conclusione, quindi, riscontrata – pur con le difficoltà qui enunciate – una  delle suddette condizioni, il giudice dell’udienza preliminare disporrà che si proceda in assenza, ritenendo l’imputato rappresentato dal difensore, di fiducia o  d’ufficio. Egli non è, tuttavia, testualmente considerato presente: ne consegue la  necessità di notificare gli avvisi 349 che non si ritengono dovuti, invece, ai soggetti  comparsi, o che devono considerarsi tali, in forza di un’applicazione estensiva  dell’art. 477 comma 3 350. Preme sottolineare che, contrariamente a quanto stabilito dal previgente art. 420-quater comma 1, ove si prescriveva l’instaurazione della discussione tra le parti in ordine ai presupposti della declaratoria contumaciale,  nulla è più prescritto, oggi, in ordine a tale confronto. Certo, il contesto rimane  quello del contraddittorio “basilare”, tipico dell’udienza preliminare, senza tuttavia una particolare attenzione per la delicatezza degli accertamenti qui richiamati.   Una volta dichiarata l’assenza – mentre il successivo allontanamento dell’imputato costituitosi in giudizio non muta la sua condizione di presente – nessuna  nuova precauzione è prescritta nei confronti dell’imputato, essendosi limitato il  legislatore a predisporre una sommaria (poiché non completa) 351 depurazione del  codice processuale dai richiami alla contumacia 352.   8. (Segue) Sospensione per “irreperibilità”.   Al contrario, come recita oggi l’art. 420-quater «fuori dei casi previsti dagli  artt. 420-bis e 420-ter e fuori delle ipotesi di nullità della notificazione» 353, la celebrazione del processo senza imputato non è più consentita.   Sul piano delle definizioni, l’art. 420-quater non può certo dirsi ideale: introducendo proprio la rivoluzionaria disciplina della sospensione processuale 354, ri                             349 Tale orientamento, caldeggiato sin dalla prima ora da L. Filippi, Art. 19, 196, risulta effettivamente trovare riscontro anche in giurisprudenza: Cass., Sez. I, 19.3.2009, Calandi, CED,  2009/243733.   350 Estensione dubbia, secondo A. Barazzetta, Art. 420-quater, 5299.  351 P. Tonini, C. Conti, Il tramonto della contumacia, 518 s.  352 F. Morelli, Dichiarazioni spontanee, 615.   353 Così recita ora l’incipit dell’art. 420-quater comma 1.  354 Che rappresenta, effettivamente, l’aspetto più rivoluzionario della riforma, v. A. De Ca ro, Processo in absentia, 21.      654 Fabio Cassibba e Serena Quattrocolo   chiama infatti il concetto di assenza – già utilizzato per delimitare le ipotesi  dell’art. 420-bis, come appena visto – ingenerando una notevole confusione che si  può tentare di chiarire solo “prendendo a prestito”, il concetto di irreperibilità, intesa come insieme di situazioni che si contrappongono a quelle delineate nell’art.  420-bis comma 2, appunto.   Nonostante questo richiamo possa aiutare a mettere in rapporto – di esclusione –  le situazioni dell’art. 420-bis e quelle dell’art. 420-quater, un richiamo tout court  alla categoria degli irreperibili non è comunque preciso ai fini dell’individuazione dei soggetti nei confronti dei quali può essere disposta la nuova sospensione 355, poiché non tutti risultano destinatari del favorevole trattamento sospensivo.  Soltanto nei confronti di coloro che non siano mai entrati in contatto con l’autorità  giudiziaria potrà essere disposta la sospensione quando risultino irreperibili 356,  ovvero quando, in assenza di elezione di domicilio, non sia mai stato possibile effettuare la notificazione di un atto del procedimento nelle forme previste dall’art.  157. Tale situazione, peraltro, emerge già nel corso delle indagini preliminari, o  perché si deve procedere alla notificazione dell’informazione sui diritti, ex art.  369-bis, o dell’informazione di garanzia e dell’invito a presentarsi per l’interrogatorio, o, al più tardi, alla conclusione delle indagini, dovendosene dare avviso  all’indagato 357. In simili casi, subentra la previsione dell’art. 159 358: all’eventuale  esito negativo delle ricerche presso i luoghi ivi indicati, l’autorità giudiziaria  emette il decreto di irreperibilità, disponendo che tutte le notificazioni siano effettuate – fintanto che il decreto manterrà la sua efficacia – presso il difensore, nominato d’ufficio, se l’imputato non vi abbia già provveduto. Al momento dell’instaurazione del processo, quindi, è probabile che il giudice dell’udienza preliminare riscontri la presenza nel fascicolo di una rituale notifica del decreto di fissazione dell’udienza preliminare, effettuata secondo le modalità previste dall’art.  159. Tale premessa, unita alla rilevata mancata presenza dell’imputato all’udienza, non conduce automaticamente alla sospensione del procedimento ex art. 420quater. Infatti, l’irreperibile potrebbe aver effettuato una nomina di fiducia pur  senza elezione di domicilio presso il professionista 359 e, poiché l’atto di nomina è  considerato di per sé indice di conoscenza del procedimento, in tal casi si impone  al giudice di proseguire in absentia. Pertanto, pur tra gli irreperibili “formali” si  possono individuare soggetti che, avendo proceduto alla nomina del difensore ex  art. 96, non saranno interessati dalla sospensione.                               355 A. Mangiaracina, Il “tramonto”, 583.  356 Cfr. P. Silvestri, Le nuove disposizioni, 50.  357 Proprio per questo, ben prima della recente riforma, si suggeriva di introdurre una so spensione del procedimento nei confronti dell’irreperibile prima dell’esercizio dell’azione penale: F. Caprioli, “Giusto processo”, 590.   358 Cfr. G.P. Voena, Atti, 264.  359 Infatti, l’ipotesi del comma 8-bis dell’art. 157 – di notifica presso il difensore di fiducia   – scatta soltanto con le notificazioni successive alla prima.      Udienza preliminare 655   Per quanto riguarda l’ampia categoria degli irreperibili “di fatto” – ossia coloro che siano divenuti irreperibili dopo un “iniziale”, diverso, momento di contatto con il procedimento penale – la prosecuzione in absentia appare la strada  maestra. Nessuna sospensione sarà disposta nei confronti di colui che si renda irreperibile dopo aver subito una misura cautelare o precautelare: per un verso, tali  restrizioni della libertà sono, come visto sopra, indici di conoscenza del procedimento che sottendono, anche sotto il nuovo regime, all’absentia; per altro verso,  l’elezione di domicilio che il soggetto è richiesto di rendere prima di essere liberato supplirà alla impossibilità di conoscere dove questi si trovi effettivamente, consentendo comunque la notifica presso il difensore. Altrettanto estranea alla sospensione pare la situazione dell’imputato il quale, avendo ricevuto la prima notificazione in uno dei luoghi indicati nell’art. 157 – che esclude l’applicabilità formale dell’art. 161 – si sia reso di fatto non reperibile successivamente, avendo tuttavia nominato un difensore: in questo caso, la previsione dell’art. 157 comma 8bis consentirà di procedere ritualmente alle successive notificazioni presso il difensore di fiducia, a meno che questi rifiuti espressamente di ricevere l’atto. Più  dubbia appare la descritta situazione, quando manchi però la nomina di fiducia del  difensore (o quando ricorra, appunto, il rifiuto di quest’ultimo): dopo una prima  notifica (e, quindi, non quella della vocatio in ius, generalmente preceduta dall’avviso di conclusione delle indagini preliminari) ricevuta nei luoghi contemplati  dall’art. 157, l’indagato fa perdere le sue tracce, senza aver nominato un difensore  di fiducia. Si è di fronte a situazioni in cui «non è possibile eseguire le notificazioni  nei modi previsti dall’articolo 157», come recita l’art. 159 comma 1: ne deriva che,  pur effettuata una prima valida notificazione, non sussiste altra possibilità che procedere alle ricerche prodromiche al decreto di irreperibilità. Tuttavia occorre domandarsi se questa possa essere considerata una delle ipotesi residuali, evocate  nell’art. 420-bis comma 2, di certa conoscenza del procedimento da parte dell’imputato, che escludono la sospensione “a favore” del procedimento in absentia.   Di fatto, quindi, il numero dei soggetti nei cui confronti il giudice dell’udienza  preliminare può disporre la sospensione non pare elevatissimo. Pertanto, è stato  proposto di ritenere le modalità di notificazione all’irreperibile incompatibili con  la sopraggiunta disciplina, determinando comunque un’automatica sospensione  del procedimento in seguito alla verifica da parte del giudice dell’impossibilità di  effettuare la notificazione personale 360. Insomma, il decreto di irreperibilità già  emesso in precedenza sarebbe “superato” dall’accertamento dei presupposti sospensivi e la notifica ex art. 159 potrebbe considerarsi non più valida a tutti gli effetti, almeno non a quello di consentire la celebrazione del processo in absentia,  laddove il nuovo art. 420-quater comma 1 prevede che «fuori dei casi previsti dagli articoli 420-bis e 420-ter e fuori delle ipotesi di nullità della notificazione, se  l’imputato non è presente il giudice rinvia l’udienza e dispone che l’avviso sia no                             360 In questo senso, P. Silvestri, Le nuove disposizioni, 50; A. De Caro, Processo in absen tia, 20.     656 Fabio Cassibba e Serena Quattrocolo   tificato all’imputato personalmente ad opera della polizia giudiziaria». Ne deriverebbe la generale sospendibilità di tutti i procedimenti in cui l’avviso di fissazione  dell’udienza preliminare sia stato notificato ex art. 159, a prescindere dalla sussistenza di una delle condizioni indicate dal nuovo art. 420-bis. Questa opzione restituirebbe, certamente, un certo margine di effettività alla previsione, ma non  sembra potersi ignorare l’incipit dell’art. 420-quater, che esclude espressamente,  appunto, i casi di cui all’art. 420-bis.   Come anticipato, la questione riguarda anche lo status del latitante. Infatti –  come ampiamente ribadito dalla Corte europea dei diritti dell’uomo – sul piano  della consapevolezza rispetto allo svolgimento del processo, la situazione di chi  sia stato oggetto di una ineseguita misura restrittiva non è dissimile da quella  dell’irreperibile 361. A prescindere dal ricorrere di altri indici “rivelatori” (quali  l’eventuale previa nomina di un difensore di fiducia o l’elezione di domicilio), secondo consolidato orientamento giurisprudenziale 362, la sottrazione all’esecuzione  della misura coercitiva dovrebbe considerarsi segno di evidente volontà di evitare  la conoscenza del procedimento a proprio carico, tale da rientrare in quell’ipotesi  di chiusura dettata proprio dall’art. 420-bis comma 2. Adottando tale lettura, il  processo nei confronti del latitante dovrebbe essere comunque celebrato, senza  possibilità di sospensione.   8.1. Il “sub-procedimento” di sospensione dell’udienza preliminare per irreperibilità dell’imputato.   Al ricorrere delle predette situazioni si prevede il rinvio dell’udienza prelimi nare ai fini del tentativo di notificazione personale all’imputato, da parte della polizia giudiziaria 363, dell’avviso di fissazione dell’udienza (art. 420-quater comma  1). Alla data di rinvio, in caso di esito negativo della ricerca ad opera della polizia  giudiziaria viene emessa l’ordinanza di sospensione del procedimento, laddove  non debba essere pronunciata sentenza di proscioglimento immediato ex art. 129  (art. 420-quater comma 2).   Soprattutto nella prospettiva qui adottata, la previsione pone alcune questioni di  ordine sistematico. In primo luogo, ci si deve domandare se il giudice dell’udienza  preliminare debba già procedere al controllo circa la sussistenza di eventuali cause                               361 Anche in giurisprudenza, tuttavia, è andata affermandosi la netta distinzione di presupposti e di funzioni che contraddistinguono i due istituti: cfr. Cass., Sez. V, 19.9.2012, Adler e  altri, in Cass. pen., 2014, 987, con nota adesiva di G. Colaiacovo. Per la netta esclusione v. anche P. Silvestri, Le nuove disposizioni, 49.   362 Sul punto v., Cass., Sez. II, 20.6.2013, C.H., in Dir. pen. proc., 2014, 297, con nota critica di G. Colaiacovo.    363 Saranno dunque i servizi di polizia giudiziaria locali dei luoghi indicati nell’art. 159 a  provvedere, ex art. 58 comma 3, alla ricerca dell’imputato, ripercorrendo, magari con maggior  successo, l’itinerario già sperimentato in precedenza dall’ufficiale giudiziario. V. A. Mangiaracina, Il “tramonto”, 587.     Udienza preliminare 657   di declaratoria immediata di non punibilità prima di disporre il rinvio dell’udienza.  Ciò potrebbe garantire un risparmio di attività, ma pare doversi ritenere, alla luce di  quanto sopra osservato, che il rinvio e la nuova notifica personale facciano sempre  parte dell’attività di verifica della regolare costituzione delle parti e che, quindi, siano prodromiche ad ogni altra decisione, anche di rito. In questo senso sembra potersi leggere la predominante corrente giurisprudenziale 364 che si contrappone ad altra  minoritaria, circa la possibilità che il giudice per le indagini preliminari possa pronunciare il proscioglimento immediato anche prima della fissazione e della instaurazione dell’udienza preliminare 365: nel negare la possibilità di un proscioglimento  de plano si afferma, con il conforto di attenta dottrina 366, come l’applicazione dell’art. 129 sottenda una piena instaurazione del contraddittorio, che non può prescindere, allora, da un controllo sulla regolare costituzione delle parti. Peraltro, anche  nel quadro qui in esame si ripropone, tuttavia, l’annosa questione dei rapporti tra  proscioglimento immediato ai sensi dell’art. 129 e sentenza di non luogo a procedere, disciplinata dall’art. 425 (sui cui si veda infra, sezione III, 12).   Con l’emissione dell’ordinanza di sospensione, si procede allo stralcio di altre posizioni soggettive, secondo la generale disposizione dell’art. 18 lett. b, richiamato ad abundantiam dal nuovo art. 420-quater comma 2 e scatta l’inapplicabilità dell’art. 75 comma 3, che libera opportunamente il danneggiato dal vincolo del processo penale rispetto all’azione risarcitoria, la quale potrà, allora, essere  trasferita in sede propria 367, per consentire un accertamento di responsabilità che  potrebbe comunque garantire una qualche soddisfazione delle pretese aquilia                             364 V. Cass., Sez. Un., 25.1.2005, De Rosa, in Cass. pen., 2005, 1835. In precedenza, tra le   altre, ex multis Cass., Sez. VI, 5.12.2002, Martintoni, in Guida dir., 2003, fasc. 18, 66; Cass.,  Sez. IV, 31.5.2000, Battista, in Cass. pen., 2001, 2782.   365 Nel senso della possibilità, per il g.i.p., di pronunciare proscioglimento ex art. 129 de  plano prima della fissazione e della celebrazione dell’udienza preliminare, cfr. tra le altre  Cass., Sez. V, 25.11.2003, Berlusconi, in Cass. pen., 2004, 2278; Cass., Sez. III, 15.1.1998,  Siccardi, in Arch. nuova proc. pen., 1998, 605. V. però Cass., Sez. Un., 25.1.2005, De Rosa,  cit. In dottrina, a favore dell’impostazione maggiormente ispirata alle esigenze di economia  processuale, v. L. Iafisco, Il no delle Sezioni unite, 366 s.    366 V., tra gli altri, M. Caianiello, Proscioglimento ex art. 129, 2298 ss., il quale sottolinea  la intrinseca interrelazione tra la previsione dell’art. 129 e la necessaria instaurazione del contraddittorio, tanto più che l’immediatezza cui fa riferimento la disposizione non è sanzionata in  ipotesi di violazione, ossia di prosecuzione dell’attività da parte del giudice che voglia approfondire l’accertamento; A. Marandola, Un punto fermo, 950 s.; L. Scomparin, voce Cause di  non punibilità, 230; M. Daniele, Profili sistematici, 116 s., il quale, tuttavia, ritiene plausibile  un’estensione dello schema applicato dal legislatore alla fase predibattimentale, attraverso  l’art. 469, legittimando una declaratoria de plano del g.i.p. quando emergano l’estinzione del  reato o la mancanza di una condizione di procedibilità. In questo senso anche A. Capitta, La  declaratoria immediata, 68.   367 Con quanto ne può conseguire, evidentemente, sul piano del regime processuale, per i  profili di peculiarità propri del processo civile: v., approfonditamente, B. Lavarini, Azione civile, 40 ss.     658 Fabio Cassibba e Serena Quattrocolo   ne 368, nonostante la condizione di irreperibilità del soggetto.  La matrice di riferimento assunta dal legislatore in materia di sospensione per   assenza risponde, sotto certi profili, alle prescrizioni dettate dall’art. 71 369, nei  confronti dell’imputato incapace di partecipare coscientemente al processo 370. Ciò  risulta evidente anche dalla scelta di prevedere un periodico controllo sulla perdurante condizione di totale irreperibilità o estraneità al processo dell’imputato. Pertanto, al più tardi allo scadere di un anno dall’emissione dell’ordinanza di sospensione del processo, il giudice deve disporre nuove ricerche dell’imputato. La finalità delle nuove ricerche è di reperire quest’ultimo allo scopo di poter effettuare  una notificazione personale e, si ritiene, non a mani di altro soggetto indicato  dall’art. 157 371. Si tratta, invero, di localizzare l’imputato ai fini di poter poi notificare l’atto che fissa l’udienza, emesso successivamente alla revoca: infatti, nel  silenzio della norma, al momento delle “nuove ricerche” nessun nuovo atto deve  essere notificato e, pertanto, non può che attribuirsi alla predetta attività una valenza prodromica ad una successiva notificazione 372. Appare apprezzabile l’esegesi che ritiene necessaria la notificazione dell’ordinanza di sospensione del processo, per dimostrare l’effettiva conoscenza dello stesso da parte dell’irreperibile,  ormai individuato. Non si può negare, tuttavia, che si tratti di una lettura ultra legem 373, che affida all’iniziativa del singolo giudicante tale premura.   Sempre nel silenzio della norma e in assenza di una giurisprudenza significati                             368 A. Mangiaracina, Il “tramonto”, 589.  369 Proprio nel senso di un auspicato aggancio della disciplina de qua alle direttrici già reperi bili nel nostro ordinamento agli artt. 70 e 71, v. M. Chiavario, Una riforma inevitabile, 259.  370 Cogliendo gli auspici di parte della dottrina, anche certa giurisprudenza di merito aveva   tentato, in passato, di approdare alla “via maestra” della sospensione del procedimento nei confronti degli irreperibili, pur nell’insensibilità del legislatore a tale richiamo: Trib. Pinerolo,  31.1.2006, Giannone (in Cass. pen., 2006, 2945 ss., con nota, per certi aspetti critica, di S.  Quattrocolo), aveva sollevato una questione di legittimità dell’art. 159 nella parte in cui non  prevedeva un meccanismo di sospensione analogo a quello disciplinato dagli artt. 70 ss. La  questione fu decisa da C. cost., 21.3.2007, n. 117, in Giur. cost., 2007, 1118, con nota di L.  Iafisco, il quale critica il rigetto sbrigativo dell’ordinanza de qua da parte della Corte costituzionale, con scarsa sensibilità per le importanti questioni poste sul tappeto.    371 Cfr. P. Silvestri, Le nuove disposizioni, 54. Stante il silenzio della norma, denuncia incertezza sul punto A. Ciavola, Alcune considerazioni, 212. V. anche M. Nofri, Art. 420-quinquies, 1898: si suggerisce che, una volta reperito l’imputato, si porti a sua conoscenza personale anche l’atto originario di instaurazione del processo, recante l’imputazione. In questo senso  cfr. Trib. Asti, 22.5.2014, inedita.   372 V. Bonini, La revoca del procedimento, 596. In senso contrario F. Focardi, Le nuove ricerche, 284, il quale ritiene che il giudice, nel disporre le nuove ricerche, possa già fissare la  nuova udienza. V. P. Tonini, La sospensione del processo,1042 ss.: dopo il rinvio dell’udienza  preliminare, il giudice dell’udienza preliminare dovrebbe dar conto dell’impossibilità di reperire l’imputato, ordinando alla polizia di inserire nel c.e.d. del Ministero dell’Interno (art. 14  legge n. 67/2014), il decreto di fissazione della nuova udienza, fissata per l’anno successivo.   373 V. Bonini, La revoca, 597 s.     Udienza preliminare 659   va in tal senso, pare ragionevole ritenere che anche gli accertamenti annuali siano effettuati dalla polizia giudiziaria 374, la quale potrà, in primo luogo, far riferimento ai luoghi indicati nell’art. 159, senza escludere, tuttavia, il ricorso a qualsiasi altro strumento informativo a disposizione delle forze dell’ordine.   Le nuove ricerche debbono essere disposte quantomeno annualmente 375, e si  protrarranno sin tanto che il procedimento non debba riprendere il suo corso, ad  esempio per la necessità di pronunciare una sentenza ex art. 129: il giudice, del  resto, potrà tentare il reperimento dell’imputato anche prima della scadenza annuale, se ne ravvisi l’urgenza. Deve poi sottolinearsi che, oltre alle più frequenti  ipotesi di estinzione del reato, conseguente alla ripresa del decorso del termine  prescrizionale, oppure alla morte dell’imputato (certo, non può escludersi altresì  l’intervento di un’amnistia) 376, può verosimilmente profilarsi anche l’eventualità  che, attraverso l’attività di acquisizione di prove non rinviabili prevista dall’art.  420-quater comma 3 si addivenga a dimostrare l’insussistenza del fatto, l’innocenza dell’imputato per non aver commesso il fatto o per aver agito in presenza di  una causa di giustificazione o in assenza del richiesto elemento soggettivo, ovvero, ancora, per la mancanza di una condizione di procedibilità. In tutti questi casi,  il volgere del procedimento verso un esito liberatorio spinge alla revoca dell’ordinanza sospensiva.   L’esito positivo delle predette ricerche o la necessità di pronunciare una sentenza di proscioglimento ex art. 129 non sono gli unici motivi di revoca dell’ordinanza di sospensione del processo. Infatti, poiché la ratio della nuova soluzione  è evidentemente quella di evitare di procedere nei confronti di un soggetto del tutto ignaro, il confluire nel fascicolo di elementi dai quali si fa discendere l’inequivoca conoscenza del procedimento determina la revoca dell’ordinanza pronunciata ex art. 420-quater. Per un verso, infatti, l’avvenuta nomina di un difensore di  fiducia, come già ai sensi dell’art. 420-bis comma 2, sta a dimostrare la consapevolezza dell’imputato, se non del processo, almeno del procedimento. Per altro  verso, poi, anche ulteriori atti o fatti potrebbero essere considerati come prova  certa della conoscenza del procedimento in un ampio spettro di valutazioni da  parte del giudice, difficilmente sindacabili 377: è pur vero che la nuova disciplina  non esclude più – come espressamente faceva il previgente art. 420-bis – la possibilità che la valutazione discrezionale del giudice sia oggetto di discussione o di  impugnazione, ma la stessa dinamica del procedimento rende assai difficoltoso  dolersi della complementare valutazione di conoscenza certa del procedimento, in                               374 R. Bricchetti, L. Pistorelli, Processo sospeso, 100; V. Bonini, La revoca, 594. V. anche   A. Ciavola, Alcune considerazioni, 11.  375 Si tratta di termine certamente flessibile: Bonini, La revoca, 593.  376 V. Bonini, La revoca, 602. A. De Caro, Processo in absentia, 22, ipotizza che prescri zione, amnistia e improcedibilità saranno i principali ambiti di applicazione della previsione  della revoca della sospensione.   377 Esprime dubbi sugli effettivi spazi di contraddittorio, A. Mangiaracina, Il “tramonto”, 573.     660 Fabio Cassibba e Serena Quattrocolo   assenza di atti/fatti espressamente considerati indici di consapevolezza.  Dopo la revoca del provvedimento di sospensione sarà fissata un’udienza   nella quale l’imputato potrà, evidentemente, presentare richiesta di giudizio abbreviato o di patteggiamento, per generale orientamento – recentemente ribadito  dalle Sezioni Unite della Corte di cassazione, che hanno confermato la possibilità  di formulare tale richiesta anche dopo le conclusioni del pubblico ministero, fino  a che il difensore dell’imputato interessato non abbia definitivamente concluso 378 –  e per espressa previsione dell’art. 420-quinquies.   Come già anticipato, durante il periodo di sospensione è possibile l’assunzione  di prove non rinviabili 379, su iniziativa di parte 380. L’assunzione di prove può  avvenire dopo l’emissione dell’ordinanza sospensiva ed è svincolata da qualsiasi  limite “soggettivo”: l’iniziativa liberamente proviene da ciascuna delle parti, in  assenza di qualsiasi controllo sull’esito che la prova stessa mira a produrre 381. Le  predette prove devono essere assunte con le modalità previste per il dibattimento  (art. 420-quater comma 3), in termini analoghi a quanto stabilito per l’incidente  probatorio (art. 401 comma 5). Il dato merita rilievo, in quanto la parentesi sospensiva per “irreperibilità” si innesta pur sempre nel contesto dell’udienza preliminare e, in assenza di diversa indicazione del legislatore, sarebbe stata prospettabile la disciplina probatoria dell’art. 422 382. Per quanto attiene al parametro valutativo, la nuova disposizione utilizza l’esplicito riferimento alla “non rinviabilità”. Essa – ragionevolmente assimilabile al diverso richiamo, contenuto nell’art.  70, al “pregiudizio nel ritardo” – pone le norme di recente introduzione in rapporto diretto con i parametri di ammissibilità sottesi all’istituto dell’incidente probatorio 383, pur senza stabilire un vincolo riferito alle tipologie probatorie specificamente elencate nell’art. 392 384.   Sul piano dei rapporti con la disciplina della prescrizione, la novella ha interpolato l’art. 159 c.p.: per un verso, è stata inserita una nuova ipotesi sospensiva  (comma 1 n. 3-bis), e, per altro verso, è stato aggiunto un comma 4, stabilendosi                               378 Cass., Sez. Un., 27.3.2014, Frija, CED/259077.  379 Condizione – quella di un meccanismo di “conservazione della prova” – da tempo indi cata dai più attenti osservatori come necessaria, nell’ambito di qualsiasi prospettiva de iure  condendo in tema di sospensione del procedimento nei confronti dell’irreperibile: cfr. già M.  Chiavario, Una riforma “inevitabile”, 259; G. Ubertis, Come rendere giusto, 609.   380 La formula è significativamente differente da quella prevista dagli artt. 70 comma 2 e 71  comma 4, poiché in quella sede si stabilisce una sorta di modulazione dell’iniziativa probatoria, differenziata in base al momento di espletamento della perizia sulle condizioni patologiche  dell’imputato.   381 Come contemplato, invece, dalla previsione dell’art. 70 comma 2, ma non da quella del  successivo comma 3.   382 P. Silvestri, Le nuove disposizioni, 54.  383 Per una ricostruzione storico-normativa del canone di “non rinviabilità” che ha ispirato   la disciplina dell’incidente probatorio, cfr. K. La Regina, Incidente probatorio, 558 s.  384 A. Mangiaracina, Il “tramonto”, 590.      Udienza preliminare 661   che, nei casi all’attenzione, la durata della sospensione della prescrizione del reato  non può superare i limiti indicati dall’art. 161 comma 2 c.p. (riferito, invero, alle  ipotesi di interruzione del termine estintivo del reato 385), che, così come sostituito  dalla legge 5.12.2005, n. 251, fissa oggi i termini massimi di prescrizione del reato, in presenza di atti interruttivi 386. Pertanto, esclusi i reati imprescrittibili, puniti  con la pena dell’ergastolo, e quelli, assimilabili 387, richiamati all’art. 51 comma 3bis e 3-quater c.p.p. 388, cui l’art. 161 comma 2 c.p. fa espresso riferimento, la sospensione della prescrizione nel procedimento “congelato” per assenza dell’imputato non potrà protrarsi oltre il tempo necessario alla prescrizione del medesimo  reato, aumentato di: un quarto, per tutti gli imputati; di metà, per i recidivi nelle  situazioni del comma 2 dell’art. 99 c.p. (cioè recidiva specifica, infraquinquennale, realizzata durante l’esecuzione della pena o a seguito di evasione per delitto  non colposo); di due terzi, per il recidivo reiterato; del doppio, per il delinquente  abituale – presunto per legge o ritenuto dal giudice – o professionale 389.   Tale scelta comporta un generale, anche se non assoluto, superamento del rischio di “stallo” permanente, determinando la ripresa del decorso del termine prescrizionale al compimento del periodo complessivo sopra indicato 390: l’assommarsi del tempo già compiutosi prima dell’ordinanza di sospensione del processo  per assenza a quello che riprenderà a decorrere una volta raggiunti i tetti dell’art.  161 c.p., porterà alla declaratoria di estinzione di numerosi reati 391, che rappresenta, come visto, una delle ragioni di revoca dell’ordinanza ex art. 420-quater.   9. Comparizione dell’imputato nel corso dell’udienza preliminare.   In proposito, conviene sottolineare, innanzitutto, il superamento della netta distinzione vigente pre-riforma, tra situazioni in cui il comparire postumo dell’imputato poteva far emergere un’invalidità della ordinanza contumaciale, oppure determinarne semplicemente la revoca 392. La prima ipotesi si verificava nel caso in  cui l’ordinanza fosse stata emessa nonostante la sussistenza della prova della  mancata conoscenza e determinava l’invalidità degli atti successivamente com                             385 Con quanto ne consegue sul piano della chiarezza dei rapporti tra due fenomeni distinti,  come la sospensione e l’interruzione del termine prescrittivo. Sottolineano questo aspetto, R.  Brichetti, L. Pistorelli, Processo sospeso, 100.   386 Cfr. M. Romano, G. Grasso, T. Padovani (a cura di), Commentario, 122.  387 Cfr. Garino, Estinzione del reato, 323.  388 Cfr. R. Bricchetti, L. Pistorelli, op. ult. loc. cit.  389 Critico al riguardo, M. Venturoli, Un caso, 663.  390 Cfr. P. Silvestri, Le nuove disposizioni, 55; M. Venturoli, Un caso, 658.  391 M. Venturoli, Un caso, 656.  392 G. Di Paolo, La revoca, 185.     662 Fabio Cassibba e Serena Quattrocolo   piuti; la seconda, invece, dipendeva dal semplice comparire dell’imputato e lasciava persistere gli effetti degli atti nel frattempo raccolti. Attualmente, invece, la  revoca dell’ordinanza di procedere in absentia è disciplinata, nell’udienza preliminare, dai soli commi 4 e 5 dell’art. 420-bis. Anche l’emergere postumo dei presupposti sospensivi, di cui all’art. 420-quater, comporta la revoca dell’ordinanza  di procedere in assenza. La revoca – secondo la disciplina generale – non inficia  la validità degli atti nel frattempo compiuti 393.   Sul piano della mera comparizione tardiva 394, le principali novità riguardano la  mancanza, nella recente disciplina, della previsione esplicita del diritto dell’imputato di rendere dichiarazioni spontanee e di chiedere di essere sottoposto ad interrogatorio 395.   Sotto il profilo, invece, della contestazione dei presupposti del procedere in  absentia, emerge la scelta del legislatore di reintrodurre un doppio sbarramento  probatorio, riguardante la mancata conoscenza effettiva della citazione – poiché si  fa riferimento, nell’art. 420-bis comma 4, alla conoscenza del processo 396 – e  l’assenza di responsabilità rispetto a tale circostanza (o rispetto alla mancata comunicazione di un impedimento ex art. 420-ter) 397. Certo, l’effettivo impatto del  nuovo modello potrà essere valutato soltanto quando si sarà formata una giurisprudenza di legittimità in ordine al concetto di incolpevole mancata conoscenza  del processo o incolpevole ritardo nel far pervenire la prova dell’impedimento. Tuttavia, la premessa – da individuarsi negli orientamenti che si erano  consolidati in relazione all’originaria disciplina dell’art. 175 comma 2 – non pare  incoraggiante. Del resto, era stata la stessa Corte europea dei diritti dell’uomo a  cogliere in quegli orientamenti un’eccessiva rigidità, tale da determinare l’inefficacia concreta dell’istituto della restituzione nel termine per proporre impugnazione avverso la sentenza contumaciale 398. Stupisce, quindi, che nella riforma  candidatasi a omologare, finalmente, l’ordinamento italiano con gli insegnamenti  convenzionali, si sia intrapresa una strada regressiva.   Quanto meno sulla carta, quindi, l’imputato, nonostante l’accertamento positivo ex art. 420-bis, effettuato allo stato degli atti 399, può provare, presentandosi  dopo la verifica della regolare costituzione delle parti, di essere comunque rimasto all’oscuro dell’evoluzione del procedimento e dell’instaurazione della fase  processuale, oppure di non aver avuto modo di far pervenire notizia dell’impe                             393 A. Mangiaracina, Il “tramonto”, 578.  394 G. Di Paolo, La revoca, 197.  395 Da considerarsi, tuttavia, implicitamente consentite all’imputato, in quanto espressioni   del diritto di autodifesa, secondo A. Mangiaracina, Il “tramonto”, 577.  396 F. Caprioli, Indagini preliminari, 665.  397 La specificità dei due profili probatori è tale da poter rendere verosimilmente superabile   il primo, ma difficilmente il secondo: F. Morelli, Dichiarazioni spontanee, 613.  398 Corte eur. dir. uomo, Gr. Ch., 1.3.2006, Sejdovic c. Italia, § 103.  399 G. Di Paolo, La revoca, 185.     Udienza preliminare 663   dimento legittimo o dell’impossibilità dovuta a caso fortuito o forza maggiore.  Ove l’interessato sia in grado di dimostrare di non aver avuto colpa di tale insipienza (passiva, sotto il profilo della sua informazione personale, attiva, per quanto attiene alla sua capacità di comunicare l’impedimento), il giudice dispone il  rinvio dell’udienza stessa, permettendo all’imputato di formulare istanza di acquisizione di atti e documenti, ai sensi dell’art. 421 comma 3.   Naturalmente, la chiave di volta del meccanismo restitutivo è il soddisfacimento della prova, certo non agevole, di assenza di colpa nella mancata conoscenza  dell’evoluzione del procedimento (di cui – v’è dimostrazione ai sensi dell’art.  420-bis – l’imputato era a conoscenza per aver compiuto o subito uno degli atti  ivi indicati), in processo. Come già accennato in precedenza, il legislatore sembra  aver introdotto, in questi casi, una sorta di “responsabilità da contatto”, facendo  sorgere, nei confronti di colui che abbia avuto un rapporto “certificato” con il  procedimento penale, una sorta di dovere di informazione rispetto agli sviluppi  del medesimo 400.                               400 A. Mangiaracina, Il “tramonto”, 569; P. Silvestri, Le nuove disposizioni, 44.     664 Fabio Cassibba e Serena Quattrocolo   Sezione III Svolgimento ed epiloghi decisori.   1. Le indagini suppletive.   È fuori discussione che il deposito della richiesta di rinvio a giudizio non istituisca, in capo alle parti, un generale divieto d’indagine: gioca qui l’inequivoco,  benché scarno, tenore dell’art. 419 comma 3, che legittima le c.d. indagini suppletive del pubblico ministero e del difensore 401. La definizione – corrente – resta,  per vero, fuorviante: sul piano semantico, solo quelle del pubblico ministero possono essere definite come cronologicamente e funzionalmente suppletive e, dunque, come ulteriori rispetto alle indagini doverosamente compiute nella fase che  precede l’esercizio dell’azione penale 402. Il difensore, non solo non ha un dovere  di svolgere le indagini – né prima né dopo la formulazione dell’imputazione, ma  soprattutto non è neppure tenuto all’immediato deposito degli atti compiuti: incoercibili scelte strategiche gli consentono di depositare nel fascicolo trasmesso al  giudice ex art. 416 comma 2 la documentazione di atti compiuti, in realtà, perfino  prima dell’avvenuto esercizio dell’azione penale 403.   Lo stringato dettato positivo non è decisivo per individuare lo scopo delle indagini suppletive, né l’arco temporale entro le quali queste possano essere espletate, né, infine, il regime di utilizzabilità dei relativi atti nel corso dell’udienza  preliminare.   Dal primo punto di vista, soccorre l’interpretazione sistematica. Il dovere dell’organo dell’accusa di dare corso a un’indagine davvero completa, secondo le  indicazioni provenienti dalla Consulta sin dalla nota sentenza n. 88/1991, implica  che il pubblico ministero non possa servirsi delle indagini suppletive per adempiere tardivamente a un simile dovere, depositando la richiesta di rinvio a giudizio                               401 In generale, sul tema, anche per ulteriori riferimenti bibliografici, cfr. M.L. Di Bitonto,  L’attività di indagine, 75 ss.; G. Varraso, Le indagini, 13 ss.; D. Vicoli, La “ragionevole durata”, 297 ss.    402 Tocca però notare che la giurisprudenza di legittimità dilata la portata dell’art. 419  comma 3, includendo fra gli atti d’indagine suppletiva anche i verbali di atti compiuti in un  procedimento diverso ancorché espletati prima del deposito della richiesta di rinvio a giudizio  nel procedimento ad quem: cfr., con riguardo ai verbali di interrogatorio di un collaboratore di  giustizia, Cass., Sez. V, 16.1.2013, Fiarè e altri, CED, 2013/254714.    403 Cfr., volendo, F. Cassibba, L’udienza preliminare, 295 ss.      Udienza preliminare 665   sulla base di un panorama investigativo ancora incompleto 404. A rendere effettivo  il principio di completezza delle indagini è, non da oggi, la scelta del legislatore  del 1999 di avere costruito come un diritto potestativo l’instaurazione del giudizio  abbreviato nella sua forma non condizionata 405: secondo la Corte costituzionale,  l’esercizio dell’azione penale postula, ormai, che il pubblico ministero sia nelle  condizioni di predisporre una piattaforma probatoria idonea a fronteggiare una richiesta, magari incondizionata, di giudizio abbreviato 406.   Quanto al profilo temporale, si sa che la giurisprudenza costituzionale, facendo leva sui canoni della continuità e della completezza investigativa, destinati a  irrobustirsi a vicenda, non ha posto alcun argine allo svolgimento delle indagini  suppletive e all’impiego della relativa documentazione ai fini della deliberazione  che conclude l’udienza preliminare e della definizione dei riti speciali che in tale  fase si innestino. Del resto, l’unicità del fascicolo a disposizione delle parti e del  giudice dell’udienza preliminare – che istituisce un regime di condivisione della  conoscenza fra i tutti i soggetti 407 – ha fornito una solida base per giustificare simili conclusioni.   Sennonché, allo scopo di assicurare l’effettivo rispetto del canone di obbligatorietà delle indagini sin dal momento dell’esercizio dell’azione penale, occorre mantenere saldo il principio per cui il potere d’indagine è variamente modellato a seconda del contesto nel quale si esplica. L’atto di esercizio dell’azione penale opera, al riguardo, un netto discrimine 408. Detto altrimenti, non suona corretto postulare, da un lato, che la continuità investigativa tragga il proprio fondamento da un potere investigativo dal contenuto sempre identico a se stesso lungo tutto l’arco del  procedimento e, dall’altro, che gli atti compiuti dal pubblico ministero e dal difensore, dopo il deposito della richiesta si rinvio a giudizio, non incorrano in alcun limite di utilizzabilità in sede di udienza preliminare. Tutto sta a discriminare lo svolgimento dell’attività d’indagine – che, per definizione, avviene fuori udienza e non  è coercibile – dalla pretesa di convogliare nel fascicolo dell’udienza preliminare,  senza limiti temporali, la documentazione delle indagini suppletive.                               404 Né, nella stessa prospettiva, l’ulteriore finestra investigativa che si dischiude per il titolare dell’accusa con il deposito della richiesta di rinvio a giudizio potrebbe consentire il surrettizio aggiramento del termine di durata massima delle indagini preliminare, allo scopo di non  incappare nell’inutilizzabilità per gli atti tardivamente compiuti di cui all’art. 407 comma 3.   405 Cfr. Cass., Sez. Un., 27.10. 2004, Wajib, in Cass. pen., 2005, 362, con nota di P. Spagnolo.   406 Cfr. C. cost., 9.5. 2001, n. 115. Sul tema, per tutti, F. Siracusano, La completezza, 47 ss.  407 Cfr. la ricostruzione di G. Di Chiara, Linee di sistema, 227 ss.   408 Il «principio di “continuità investigativa” – nella fase processuale – ha un ruolo secon dario e subordinato, opportunamente caratterizzato da limiti temporali (sia per le suppletive  che per le integrative) e funzionali, di utilizzabilità (per le sole integrative), cioè da un complesso di limitazioni per l’attività inquirente che sono via via più incisive quanto più ci si avvicina al ‘cuore’ del processo: l’istruzione dibattimentale» (A. Caselli Lapeschi, Il deposito della  documentazione, 2361).     666 Fabio Cassibba e Serena Quattrocolo   1.1. La legittimazione e gli atti.  Fermo restando che l’art. 419 comma 3, dopo le modifiche apportate dalla leg ge 14.12.2000, n. 397, legittima, per tabulas, il pubblico ministero e il difensore  allo svolgimento delle indagini suppletive 409, il silenzio serbato circa gli atti d’indagine ammessi dopo l’esercizio dell’azione penale impone qui l’impiego di criteri sistematici.   Per vero, risulta agevole circoscrivere l’attività d’indagine del difensore: nel  corso dell’udienza preliminare, per il difensore resta vietata solo l’assunzione di  informazioni dalla persona che debba essere escussa dal giudice, in forza degli  artt. 422 e 430-bis, o nell’incidente probatorio innestato nell’udienza preliminare.  Un analogo discorso non vale per gli atti dell’indagine del pubblico ministero: il  silenzio serbato in proposito dall’art. 419 comma 3 implica la necessità di adottare  un approccio di tipo casistico teso a verificare la compatibilità del singolo atto  d’indagine con la complessiva disciplina dell’udienza preliminare 410.                               409 Quanto alla polizia giudiziaria, è fuori discussione che pure dopo il deposito della richiesta  di rinvio a giudizio, la polizia giudiziaria deve continuare ad attuare le direttive impartite dal pubblico ministero e, a fortiori, compiere gli atti d’indagine delegati: il rispetto dell’art. 109 Cost.  non è compatibile con limitazioni della diretta disponibilità della polizia da parte dell’autorità  giudiziaria «in funzione dell’avvicendarsi della varie fasi del processuali» (M.L. Di Bitonto, Le  indagini del pubblico ministero, 788). Del resto, la prassi sembra orientata a riconoscere la sussistenza di un potere d’indagine della polizia giudiziaria successivamente al deposito della richiesta  di rinvio a giudizio, se è vero che l’art. 430-bis, laddove vieta pure alla polizia giudiziaria, fra  l’altro, di assumere informazioni dalla persona che debba essere sentita dal giudice dell’udienza  preliminare ai sensi dell’art. 422, ne costituisce, addirittura, presa d’atto legislativa (Cfr. G. Casertelli, Le innovazioni, 176. Sottolinea, al riguardo, l’imperfetta tecnica legislativa, G. Varraso,  Le indagini, 36-37). Così, dopo l’esercizio dell’azione penale, la polizia giudiziaria può compiere  pure gli atti investigativi c.d. consequenziali, resisi necessari a seguito del rinvenimento di elementi probatori nell’ambito delle investigazioni delegate od oggetto di direttiva che, in difetto di  un tempestivo intervento assicurativo, andrebbero perduti (cfr. G. Varraso, Le indagini, 36; contra A. Di Maio, Attività integrativa, 156 ss.). La natura e la tipologia dell’intervento di assicurazione delle fonti probatorie appaiono tali da farlo ritenere comunque circoscritto, sotto il profilo  oggettivo e cronologico, in quanto si tratta, pur sempre, di un intervento strettamente consequenziale all’attività delegata o guidata: così, l’assicurazione delle fonti probatorie sopravvenute non  può surrettiziamente assurgere ad attività autonoma d’indagine (cfr. F. Cassibba, L’udienza preliminare, 303-304, nota 107). Robusti argomenti escludono, invece, la sussistenza del potere della  polizia giudiziaria di svolgere con autonomia le indagini dopo l’esercizio dell’azione penale. Se  l’esercizio dell’azione penale riposa, oramai, su un quadro investigativo completo, che ha coperto  tutti i temi probatori nei quali è scomponibile l’imputazione, appare ineludibile che la polizia giudiziaria debba ormai agire nel pieno rispetto del ruolo direttivo di cui è titolare il pubblico ministero (cfr., con varie accentuazioni, A. Caselli Lapeschi, La “continuità” investigativa, 401; M.L.  Di Bitonto, Le indagini del pubblico ministero, 788; G. Garuti, La verifica dell’accusa, 172; G.  Varraso, Le indagini “suppletive”, 36-37). Ipotizzare un’autonomia investigativa della polizia  giudiziaria finirebbe per indebolire la posizione dell’organo dell’accusa (cfr. M.L. Di Bitonto, Le  indagini del pubblico ministero, 788).   410 Per un approccio interpretativo diverso v., invece, D. Vicoli, La “ragionevole durata”,  275 ss.      Udienza preliminare 667   Per gli atti c.d. garantiti, non opera un generale divieto in capo al pubblico ministero. Se è certo che durante la fase processuale l’interrogatorio e il confronto fra  imputati risultano atti vietati nell’indagine suppletiva dell’organo dell’accusa, dal  momento che la scelta di sottoporvisi è rimessa esclusivamente all’imputato 411, diverse sono le conclusioni per quanto concerne gli ulteriori atti garantiti che si risolvono in un pati per l’imputato, quali l’ispezione, la perquisizione e il sequestro 412. Il  relativo espletamento non è strutturalmente incompatibile con la disciplina dell’udienza preliminare, né suona decisiva l’«intrinseca irripetibilità» dell’atto, almeno di regola, con il conseguente inserimento dei verbali nel fascicolo per il dibattimento – valorizzata per costruire un divieto probatorio 413 –, specie a seguito della  legge n. 397/2000. Il difensore può richiedere al giudice di autorizzare il proprio  consulente tecnico a intervenire, fra l’altro, alle ispezioni, a norma dell’art. 233  comma 1-bis: nel silenzio della legge, il riferimento al «giudice» include l’udienza  preliminare 414. Inoltre, l’art. 391-decies comma 2 assegna pure al difensore il potere  di svolgere indagini dal contenuto irripetibile, con facoltà di presentare la relativa  documentazione al giudice dell’udienza preliminare, senza distinguere fra indagini  che precedono o seguono l’esercizio dell’azione penale. Sembra eccessivo vietare al  pubblico ministero atti invece consentiti alla parte privata, benché il quadro costituzionale non imponga una perfetta simmetria fra i relativi poteri.   Per quanto concerne gli atti non garantiti, nelle investigazioni suppletive operano solo il divieto di compiere taluno degli atti indicati nell’art. 430-bis e quello  di disporre intercettazioni di comunicazioni telefoniche o di conversazioni inter  praesentes 415. Niente, però, esclude che il pubblico ministero possa legittimamente espletare, nel corso delle indagini suppletive, ogni attività investigativa, tipica  od atipica, già ammessa nel corso delle indagini preliminari.                               411 Cfr. F. Cassibba, L’udienza preliminare, 301; M.L. Di Bitonto, Le indagini del pubblico   ministero, 781; G. Varraso, Le indagini, 44-45. Da ultimo, D. Vicoli, La “ragionevole durata”, 277, che, peraltro, muove dall’opposto presupposto interpretativo, secondo cui il silenzio  serbato dall’art. 419 comma 3 rispetto agli atti ammessi nel corso delle indagini suppletive presuppone l’assenza di specifici divieti, a differenza di quanto vale per le indagini integrative.   412 Cass., Sez. IV, 20.3.2003, Troudi, cit., 4194-4195, riconosce che il pubblico ministero  può procedere al sequestro probatorio nel periodo che precede l’emissione del decreto che dispone il giudizio.    413 M.L. Di Bitonto, Le indagini del pubblico ministero, 782.  414 Del resto, la previsione in parola pare appositamente costruita per l’eventualità che   l’ispezione sia svolta dal pubblico ministero: se questa fosse stata disposta dal giudice, esercitata l’azione penale, la facoltà dei consulenti della difesa di partecipare all’atto non è in discussione perché si tratta di una modalità di esercizio del diritto di difesa. La soluzione vale pure in  rapporto agli accessi a luoghi privati o non aperti al pubblico che, ex art. 391-septies comma 1,  viene autorizzato dal «giudice», se non vi è il consenso di chi ne ha la disponibilità: cfr. C.  cost., 19.2.1999, n. 33.   415 In forza dell’inequivoco tenore dell’art. 267 comma 1, che ne impedisce l’espletamento  al di fuori delle indagini preliminari.     668 Fabio Cassibba e Serena Quattrocolo   2. Il contraddittorio camerale: l’ammissione di atti e documenti.   Se l’attività d’indagine è governata dal principio di continuità 416, le parti –  che proseguono nelle indagini dopo la dichiarazione di apertura della discussione  – parrebbero legittimate a richiedere al giudice, alla prima udienza utile 417, l’ammissione del materiale reperito.   Eppure, un provvedimento ammissivo, prima della dichiarazione di apertura  della discussione, è necessario 418: si tratta di circoscrivere il perimetro probatorio  su cui le parti sono chiamate ad articolare l’attività argomentativa e su cui il giudice è tenuto ad assumere la deliberazione ex art. 424. La sussistenza di una sottofase deputata all’ammissione di atti e documenti in seno all’udienza preliminare,  anteriore alla dichiarazione di apertura della discussione 419, emerge expressis  verbis dal codice 420, né l’ellittico tenore degli artt. 391-octies comma 1, 419  comma 2 e 421 comma 3 ultima parte può giustificare una conclusione opposta.  In questo senso, si è orientata pure la Corte costituzionale: la dichiarazione di  apertura della discussione segna il limite per lo svolgimento dell’attività ammissiva di materiali probatori in seno all’udienza preliminare 421.   In conclusione, occorre mantenere saldo il principio per cui non è la struttura  dell’udienza preliminare a doversi “piegare” allo svolgimento delle indagini suppletive, deformandosi sino al punto di consentire l’ingresso nel fascicolo di ogni  atto, purché sopravvenuto alla richiesta di rinvio a giudizio. Al contrario, è il potere d’introdurre nel processo tali atti a doversi “conformare” alla struttura della  fase.                               416 C. cost., 3.2.1994, n. 16, con cui la Consulta ha dichiarato infondata una questione di le gittimità costituzionale sollevata a proposito dell’art. 419 comma 3, sul presupposto che, «ove  le indagini suppletive del pubblico ministero sopravvengano in tempi tali da non consentire  un’adeguata difesa, spetta al giudice di regolare le modalità di svolgimento dell’udienza preliminare anche attraverso differimenti congrui alle singole, concrete fattispecie, sì da contemperare l’esigenza di celerità con la garanzia dell’effettività del contraddittorio».   417 V., ad esempio, Cass., Sez. V, 10.4.2006, C.S., CED, 2006/235186.  418 Cfr. S. Buzzelli, Il dossier dell’accusa, 993; O. Dominioni, Chiusura delle indagini, 67;   A. Molari, Lineamenti, 490.   419 Cfr., per tutti, F. Caprioli, Indagini preliminari, 671.   420 Sebbene nella fase dell’udienza preliminare «manc[hi] una completa disciplina del fe nomeno probatorio» (G. Ubertis, Confini, 111).  421 Cfr. C. cost., 7.4.2011, n. 117, su cui v., volendo, F. Cassibba, Continuità investigativa,   1637 ss. In senso contrario D. Vicoli, La “ragionevole durata”, 298 ss., secondo cui «[i]n tema d’indagini suppletive, il piano che attiene alle regole d’uso non può essere sganciato dal  profilo dei vincoli cronologici: ove questi ultimi manchino, diventa illogico ricavare dall’art.  421 comma 3 […] una causa d’inutilizzabilità. Il rilievo dimostra come, in chiave sistematica,  il nodo sta nel prevedere un termine che, una volta esercitata l’azione penale, ponga fine all’attività investigativa» (ivi, 301).      Udienza preliminare 669   3. (Segue) Lo svolgimento della discussione e il contributo narrativo dell’imputato.   L’ambizione del legislatore del 1988 di realizzare significative semplificazioni  formali emerge, a tutto tondo, nella regolamentazione della discussione in seno  all’udienza preliminare, incentrata su un contraddittorio di tipo cartolare 422. Il  disegno legislativo si è, però, realizzato a discapito di più lineari e rigorosi itinerari 423, tesi a governare le cadenze delle attività delle parti nel contesto in parola. Il  tenore dell’art. 421 commi 2 e 3 lascia trasparire un andamento frammentato della  discussione: terminata l’esposizione introduttiva del pubblico ministero, fa,  eventualmente, seguito l’autodifesa attiva dell’imputato, nonché, indefettibilmente, l’esposizione delle parti private; espletato, poi, l’eventuale “giro” di repliche (art. 421 comma 2 ultimo periodo), dovrebbero riprendere la parola, nel  medesimo ordine, tutte le parti, per rassegnare, infine, le rispettive conclusioni  (art. 421 comma 3).   Sennonché, la necessità per l’organo dell’accusa di rendere edotto il giudice  dell’udienza preliminare delle risultanze dell’attività di indagine, puntualmente  sottolineata dalla Corte costituzionale 424, non imponeva affatto di spezzare il  momento espositivo da quello più spiccatamente perorativo, disciplinato dall’art.  421 comma 3. In realtà, non svuota l’effettività del contraddittorio riconoscere  che le parti, cominciando dal pubblico ministero, prendano la parola una sola volta, esponendo le ragioni a sostegno della propria tesi e rassegnando anche le rispettive conclusioni, fatta sempre salva la facoltà di replica 425. Le repliche possono, poi, ospitare la manifestazione del ripensamento del pubblico ministero che  – tanto più alla luce delle produzioni e degli argomenti addotti dalla difesa – ben  può mutare avviso e richiedere l’emissione della sentenza di non luogo a procedere, secondo quanto riconosciuto dalla Corte costituzionale 426.   In seno alla discussione, il legislatore colloca l’esercizio del diritto dell’imputato di essere sottoposto ad interrogatorio e di rilasciare dichiarazioni spon                             422 Cfr. G. Di Chiara, Il contraddittorio nei riti camerali, 279 ss.; O. Dominioni, Udienza   preliminare, 126.   423 Sul tema v., amplius, F. Cassibba, L’udienza preliminare, 225 ss.  424 Cfr. C. cost., 26.6.1991, n. 303 (ord.); in dottrina, E. Amodio, L’udienza preliminare,   2174; G. Garuti, La verifica, 222; A. Scalfati, L’udienza preliminare, 57.   425 Nonostante il silenzio legislativo, ovvie esigenze di ordine e di economia nello svolgi mento della discussione inducono a ritenere operante il potere direttivo ed inibitorio del giudice, allo scopo di impedire alle parti divagazioni, ripetizioni e interruzioni, sulla falsariga di  quanto prevede l’art. 523 comma 3. A fortiori, risulta qui applicabile pure l’art. 523 comma 4  secondo periodo: le repliche devono essere contenute nei limiti strettamente necessari a confutare gli argomenti avversari.   426 C. cost., 16.6.1991, n. 303 (ord.).     670 Fabio Cassibba e Serena Quattrocolo   tanee 427. Il disegno legislativo si colloca nella prospettiva d’irrobustire la facoltà  dell’imputato di offrire all’organo procedente il proprio contributo narrativo e di  accentuarne la valenza argomentativa per la formazione del convincimento giudiziale.   Se così è, suscita qualche perplessità il tenore dell’art. 421 comma 2, che – dal  punto di vista della dinamica processuale – colloca le spontanee dichiarazioni e  l’interrogatorio fra la sintetica esposizione del pubblico ministero in ordine agli  elementi di prova che giustificano la richiesta di rinvio a giudizio e l’attività argomentativa dispiegata dalle altre parti private 428. È peraltro vero che, alla luce  dell’art. 421 comma 3, la discussione, nel suo complesso, perde fluidità, specie  quando il numero dei coimputati che intendano avvalersi delle facoltà autodifensive sia elevato, ma se ne avvantaggia il contraddittorio. In ogni caso, e nonostante il silenzio del legislatore, è persino ovvio che il diritto di rendere spontanee dichiarazioni e di essere interrogato restino intatti all’esito del supplemento d’indagini, ordinato dal giudice ai sensi dell’art. 421-bis, o dell’integrazione probatoria  disposta ai sensi dell’art. 422 429.   È sempre affare dell’imputato rendere il proprio contributo conoscitivo, quale  forma del diritto di autodifesa, esercitato sulla scorta d’insindacabili valutazioni tattiche, in seno all’udienza preliminare, e strategiche, in rapporto all’impiego in dibattimento dei verbali unilateralmente formati. Ma, con particolare riguardo all’interrogatorio, la duplice regolamentazione delle relative forme di svolgimento 430 e – intimamente avvinta a questa – la disciplina della lettura dibattimentale dell’atto giocano un peso decisivo 431. Il legislatore ha ormai duplicato le forme di svolgimento                               427 A seguito delle riforme apportate, prima, dalla legge 7.8.1997, n. 267 e, poi, dalla legge  n. 479/1999, lo svolgimento dell’art. 24 comma 2 Cost. in sede di udienza preliminare copre,  per intero, il ventaglio delle forme di autodifesa dell’imputato (cfr., per tutti, O. Mazza,  L’interrogatorio e l’esame, 264), secondo una scelta legislativa che anticipa – e cumula – in  tale contesto spaziale e temporale, istituti già tipici del dibattimento.    428 Sulla dubbia collocazione dell’esercizio del diritto di autodifesa attiva dell’imputato in  seno all’udienza preliminare, cfr. G. Garuti, La nuova fisionomia, 378; D. Grosso, Artt. 20-23,  281; O. Mazza, L’interrogatorio e l’esame, 266; A. Scalfati, L’udienza preliminare, 58.   429 Corrisponde ad un principio generale d’indefettibile attuazione nel nostro ordinamento –  in ossequio al disposto dell’art. 111 Cost. – che quando nel panorama probatorio vengano introdotti elementi nuovi, su sollecitazione di parte o d’ufficio, si debba instaurare un contraddittorio su di essi, consentendo a tutte le parti, quanto meno, d’interloquire.    430 Per O. Mazza, L’interrogatorio e l’esame, 269, vengono qui in gioco «due moduli distinti: quello originario, che vede il giudice impegnato nella conduzione dell’atto, e quello introdotto dalle successive riforme […], che, a istanza di parte, rende applicabili le regole stabilite per l’esame dibattimentale dagli art. 498 e 499».   431 Le differenti modalità offerte all’imputato per offrire il proprio contributo conoscitivo al  giudice dell’udienza preliminare sono allineate all’esigenza di irrobustire le garanzie difensive  in vista di assegnare alla narrazione dell’imputato uno “spessore” probatorio maggiormente  qualificato ai fini della pronuncia della sentenza di non luogo a procedere. Sennonché, non appena si allarghi il campo visuale e si osservino gli istituti in parola in rapporto alla funzione     Udienza preliminare 671   dell’atto: l’interrogatorio può essere svolto nella cadenza ordinaria o quella dell’esame, applicandosi, in tal caso, gli artt. 498 e 499. Più esattamente, il legislatore  ne prevede la “conversione” in esame, disposta «a richiesta di parte», a norma degli  art. 421 comma 2 terzo periodo e 422 comma 4. Solo che una delle parti manifesti  siffatta volontà, l’imputato vede trasfigurato l’interrogatorio, a struttura bilaterale,  in un ben più impegnativo agone dialettico. Il giudice non vanta alcun potere al riguardo: la richiesta di parte intesa a instaurare lo svolgimento in forma dialettica  dell’interrogatorio si atteggia a diritto potestativo; il sistema esclude il rigetto della  richiesta. Da spettatrici passive alla performance dell’imputato dialogante col giudice, le parti divengono le attive interlocutrici dell’imputato 432.   4. L’attività probatoria ex artt. 421-bis e 422: profili generali.   All’esito dell’attività probatoria e argomentativa espletata dalle parti immediatamente prima della discussione e nel corso di essa, si pone per il giudice, in forza  dell’art. 421 comma 4, un’alternativa, a seconda che il processo sia definibile allo stato degli atti oppure no: solo nel primo caso, egli può dichiarare chiusa la                              rivestita, l’assunto diviene inconsistente: da tale prospettiva, la normativa appare vistosamente  “sovrabbondante” per una fase tipicamente deputata al vaglio preliminare circa la fondatezza  dell’imputazione. Il rilievo degli istituti governati dagli art. 421 comma 2 e 422 comma 4  emerge, davvero, se essi – in particolare, l’interrogatorio svolto in forma di esame – vengano  messi in rapporto col sistema delle letture dibattimentali, in particolare, con l’art. 514 comma 1.  Lo scopo per cui il legislatore ha avvertito la necessità di una così articolata disciplina dell’autodifesa attiva in sede di udienza preliminare non risponde, tanto, ad un’esigenza endofasica, quanto, piuttosto, a quella di introdurre meccanismi di cristallizzazione del sapere in vista  dell’impiego dibattimentale. Nel disegno codicistico è ravvisabile un intimo nesso fra le forme  di svolgimento dell’atto autodifensivo nell’udienza preliminare e l’impiego probatorio delle  relative risultanze. Il disegno è circondare l’attività probatoria di cautele, sul piano della tecnica acquisitiva, così da consentire che i relativi verbali siano spendibili nel giudizio. L’interrogatorio assunto con le forme ordinarie è, per sua natura, destinato a vivere e produrre i suoi effetti all’interno della fase e per la decisione che ne costituisce l’epilogo. Ove, invece, l’atto sia  stato svolto con le forme tipiche del dibattimento, ben se ne spiega il diverso regime di utilizzazione mediante lettura: così, C. cost., 25.11.2004, n. 358 (ord.). In breve, l’anticipazione delle modalità assuntive tipiche dell’esame dibattimentale risponde alla scelta di cristallizzare il contributo conoscitivo dell’imputato in funzione della successiva lettura ex art. 514 comma 1: cfr. O.  Mazza, L’interrogatorio e l’esame, 269; v. pure Cass., Sez. Un., 9.7.2003, Ferrara, cit., 3706.   432 Sottolinea come lo svolgimento dell’interrogatorio in forma di esame implichi anche il  consenso dell’esaminando, O. Mazza, L’interrogatorio e l’esame, 271. In effetti, «altro è domandare di essere sottoposti all’interrogatorio, altro è acconsentire ad essere escussi dalle parti.  Tenuto conto del fatto che per l’interrogatorio in sede d’udienza preliminare sono previsti due  criteri di conduzione fra loro alternativi, bisogna […] riconoscere all’imputato la libertà di rendere dichiarazioni nel modo che ritenga più opportuno. Ciò implica […] che nella scelta della  concreta modalità si svolgimento dell’atto debba considerarsi prevalente il punto di vista dell’interrogato» (A. Scella, sub art. 2, 318-319; v. anche A. Scalfati, L’udienza preliminare, 69).     672 Fabio Cassibba e Serena Quattrocolo   discussione; nel secondo, è tenuto a provvedere alla necessaria integrazione del  quadro probatorio (artt. 421-bis o 422). Si comprende, così, il carattere meramente eventuale dell’«appendice istruttoria» 433, derivante dall’attività probatoria dispiegata ex officio.   L’art. 421 comma 4 si limita a regolare l’ipotesi in cui il giudice assuma un  provvedimento teso all’integrazione del panorama probatorio in alternativa alla  dichiarazione di chiusura della discussione. Niente esclude, però, che il giudice  ravvisi l’indecidibilità del processo allo stato degli atti solo dopo aver dichiarato  chiusa la discussione, nel corso di un più attento esame del dossier nel segreto  della camera di consiglio 434. In tali casi, è implicito nel sistema che l’organo procedente possa pronunciare l’ordinanza ex artt. 421-bis o 422 anche in un tale momento 435. In altre parole, la dichiarazione di chiusura della discussione non segna  alcuna preclusione, rivestendo solo una funzione ordinatoria circa lo svolgimento  dell’udienza preliminare 436.   Ciò posto, l’art. 421 comma 4 non allude ad un’autentica impossibilità giuridica di definire il processo sulla sola base degli elementi acquisiti: il processo è  sempre definibile «allo stato degli atti», poiché la regola di giudizio sancita dall’art. 27 comma 2 Cost. opera a prescindere dal grado d’inconcludenza del materiale probatorio 437. L’impossibilità di definire il processo allo stato degli atti assume, piuttosto, la natura di un’impossibilità di ordine logico: l’acquisizione di  ulteriori elementi di prova necessari a superare la condizione di dubbio vale a evitare che il provvedimento conclusivo dell’udienza preliminare riesca condizionato  dalla mancanza di elementi conoscitivi, di vario segno, importanti 438. La questione  è impedire che la sentenza ex art. 425 sia pronunciata quando l’insufficienza o la  contraddittorietà della prova siano riconducibili a un deficit del panorama cognitivo.                               433 O. Mazza, L’interrogatorio e l’esame, 274.   434 Nel senso, invece, che i provvedimenti di cui agli art. 421-bis e 422 non possono che   precedere la chiusura della discussione si esprime, incidentalmente, Cass., Sez. I, 19.2.2009,  Iervasi, CED, 2009/243041.    435 Cfr., benché prima della legge n. 479 del 1999, Cass., Sez. VI, 26.3.1998, Botta, in  Arch. nuova proc. pen., 1999, 207, secondo cui non è abnorme il provvedimento con cui il  giudice ordini al pubblico ministero di inserire nel fascicolo trasmesso al giudice gli originali  dei titoli della cui falsità si discuteva, sul presupposto che gli stessi fossero stati acquisiti solo  in copia.    436 Da diverso punto di vista, la Corte di cassazione ha affermato che la deliberazione assunta senza soluzione di continuità con la chiusura dell’udienza preliminare non configura alcuna nullità del decreto che dispone il giudizio (Cass., Sez. VI, Bonato, 8.6.2000, in Cass.  pen., 2002, 2458).    437 Cfr. Ferrua, Il nuovo processo penale, 3; v., anche, P. Paulesu, La presunzione, 179 ss.  438 Così, G. Garuti, La nuova fisionomia, 386. V. pure A. Scalfati, La riforma, 2828. Del   resto, la regola di giudizio sancita per l’emissione della sentenza di non luogo a procedere, ex  art. 425, è, «in sé considerata, autosufficiente, e fornisce le coordinate decisorie per qualunque  tipo di situazione probatoria» (M. Daniele, Profili sistematici, 58).     Udienza preliminare 673   Quando il materiale probatorio racchiuso nel fascicolo a disposizione del giudice  “copre” tutti i temi dell’imputazione, la corrispondenza fra i due enunciati, probatorio e fattuale, è accertata. Dallo stato degli atti non emergono lacune cognitive né si  profila la necessità d’integrare il panorama. Altrimenti, solo quando la valutazione  della corrispondenza fra l’enunciato sul fatto storico e quello probatorio dia esito  negativo – nel senso che il giudice si avvede della sussistenza di lacune cognitive –  si profila davvero una condizione d’indecidibilità del processo allo stato degli atti.   Una volta che il giudice abbia riscontrato, in negativo, la lacunosità del materiale in rapporto a tutti i temi di prova rilevanti, gli incombe il dovere di verificare, in positivo, se dal contenuto del fascicolo emerge lo spunto per ulteriori approfondimenti 439, a mezzo del supplemento d’indagine ex art. 421-bis o dell’integrazione probatoria ex art. 422 440. Emerge da ciò il carattere comunque eventuale dell’intervento officioso del giudice: non è sufficiente a legittimarlo la mera  impossibilità di definire il processo allo stato degli atti, ma è pure necessario che  emerga l’effettiva completabilità del quadro probatorio.   Di contro, se il giudice dell’udienza preliminare non intravede la possibilità di  colmare le lacune probatorie che rendono impossibile l’immediata definizione del  processo, la carenza di prova indica un vero e proprio “vuoto conoscitivo” non  rimediabile, come evidenziato pure dalle Sezioni Unite 441. Qui, l’epilogo del processo è fatalmente segnato, nel senso dell’immediata emissione della sentenza di  non luogo a procedere 442.   La delicatezza delle valutazioni che il giudice è chiamato a compiere all’esito  della discussione pongono in luce quali siano i confini cronologici entro cui resta  legittimo l’esercizio dei poteri probatori officiosi. Sebbene un intervento probatorio eccessivamente precoce da parte del giudice non generi alcuna invalidità 443,                               439 Devono, cioè, sussistere «agli atti […] elementi tali da “rendere necessario acquisire ul teriori informazioni ai fini della decisione”»: cfr. C. cost., 3.10.1990, n. 431 (ord.); v., anche,  fra le altre, C. cost., 16.2.1993, n. 56 (ord.).    440 In breve, l’esercizio dei poteri probatori del giudice risulta legittima «[n]on semplicemente perché nella sua valutazione finale si registra lo stato del dubbio», ma in quanto egli  «coglie spunti che gli consentono di registrare la possibilità di un approfondimento» (O. Dominioni, Udienza preliminare, 126-127. Più di recente, A. Marandola, Due significative novità,  1137; A. Scalfati, L’udienza preliminare, 76; C. Valentini, Imputazione e giudice, 437).    441 Gli atti a disposizione del giudice, «pur non offrendo la prova positiva dell’innocenza,  offrono la prova negativa della colpevolezza, nel senso radicale, della impossibilità di acquisirla»: così, Cass., Sez. Un., 9.5.1995, Cardoni, in Riv. it. dir. proc. pen., 1997, 625.   442 L’incompletezza, non superabile nemmeno con l’impiego dei poteri probatori officiosi,  si traduce, a rigore, nella mancanza o, quanto meno, nell’insufficienza delle prove a carico sui  fatti di cui all’imputazione, tale da imporre il proscioglimento dell’imputato. Sui rapporti fra  l’incompletezza del quadro investigativo e le condizioni di insufficienza, contraddittorietà o  mancanza della prova v., benché prima della legge n. 479/1999, F. Caprioli, Insufficienza o  contraddittorietà della prova, 297 ss.   443 Cfr. Cass., Sez. I, 24.5.2002, Pezzella, in Cass. pen., 2003, 3509-3510.     674 Fabio Cassibba e Serena Quattrocolo   vanno decisamente respinti i tentativi della prassi di dilatare i confini cronologici  entro cui risulta legittima l’iniziativa probatoria del giudice dell’udienza preliminare, riconoscendogli, ad esempio, il potere di ordinare l’integrazione delle indagini ex art. 421-bis anche prima, oppure nel corso stesso della discussione, sul  presupposto che la decisione verrebbe comunque emessa all’interno dell’udienza  e «previa conoscenza del contenuto del fascicolo» 444. L’impianto normativo è teso a garantire che la delibazione circa la decidibilità del processo allo stato degli  atti avvenga, davvero, con la ponderazione imposta dalla delicatezza dello snodo  processuale e previo l’esperimento del contraddittorio – ancorché attuato nella sua  forma debole, di tipo meramente argomentativo – teso a fornire un’«illustrazione  del significato che le parti intendono attribuir[e]» 445. Dal canto suo, il giudice non  deve solo essere ma pure apparire terzo e imparziale: ed è arduo che sia tale il  giudice che eserciti, già in limine all’udienza preliminare, i poteri probatori.   Infine, al punto di vista del rapporto che corre fra gli istituti delineati dagli artt.  421-bis e 422, una volta escluso che il sistema sia compatibile con il concomitante esercizio di poteri probatori officiosi eterogenei 446, resta comunque preferibile  reputare che l’integrazione delle indagini ex art. 421-bis e l’integrazione probatoria ex art. 422 siano posti in un rapporto di alternatività 447. Distinte sono, infatti, le sfere dei due istituti. A differenza dell’art. 421-bis, l’art. 422 impegna il giudice ad acquisire elementi decisori già pienamente individuati, perché la loro sussistenza è desumibile dagli atti acquisiti al fascicolo 448; non lo impegna, invece, a  ricercare elementi non ancora noti: la norma non riveste una funzione servente lo                               444 Paradigmatica è Trib. Milano, 2.11.2000, xy, cit., 54: la pronuncia reputa, significativamente, che la mancata previsione normativa del potere del giudice di intervenire ex officio anche in limine all’apertura della discussione costituisce – addirittura – una «lacuna del sistema,  posto che la l. 16 dicembre 1999 n. 479 ha consacrato la completezza delle indagini come esigenza primaria nella celebrazione dell’udienza preliminare». In dottrina, in senso non dissimile, D. Grosso, L’udienza preliminare, 209; F. Siracusano, La completezza, 322, nota 157.   445 Così, R. Orlandi, L’attività argomentativa, 45; v. anche E. Marzaduri, sub art. 1, 790-791.  446 Così, D. Grosso, Artt. 20-23, 282.  447 Cfr. H. Belluta, Nuovi poteri istruttori, 73; R. Bricchetti, Chiusura delle indagini, 134;   F. Cassibba, L’udienza preliminare, 352 ss.; D. Chinnici, L’immediatezza, 103; N. Galantini,  La nuova udienza preliminare, 110. Pare propendere nel medesimo senso, G. Lozzi, Lezioni,  429. Nel senso, opposto, della cumulabilità fra i due strumenti integrativi, M. Daniele, Profili  sistematici, 57, nota 61; A. De Caro, Poteri probatori, 157 ss.; G. Garuti, La nuova fisionomia,  396; A. Marandola, Due significative novità, 1137 ss.; A. Scalfati, La riforma, 2828; A. Virgilio, Profili ideologici, 117.   448 Cfr. R.E. Kostoris, Udienza preliminare, 42; P. Tonini, Manuale, 476; C. Valentini, Imputazione e giudice, 437. Si pensi, ad esempio, all’acquisizione di una prova, ignota al pubblico ministero perché emergente dalla documentazione delle investigazioni difensive depositate  solo in sede di udienza preliminare; oppure di una prova, già emergente dalle indagini preliminari, ma poi non raccolta degli organi inquirenti sul presupposto, solo in seguito risultato essere stato erroneamente valutato dal pubblico ministero, che non si trattasse di una prova rilevante per la ricostruzione dei fatti.     Udienza preliminare 675   scopo di completare le investigazioni quando appaiano incomplete 449. L’integrazione probatoria prevista dall’art. 422 è, poi, espressione di un principio di favor  verso l’imputato 450, vietando al giudice di pronunciarsi sulla fondatezza dell’imputazione quando dal contenuto del fascicolo emerga una prova che, una volta acquisita, impone di emettere la sentenza di non luogo a procedere. Il presupposto  dell’intervento del giudice non risiede nell’incompletezza del quadro probatorio  da cui derivi l’impossibilità di definire il processo allo stato degli atti; al contrario, l’intervento officioso a norma dell’art. 422 si innesta su un quadro probatorio  già orientato in senso accusatorio, che giustifica il rinvio a giudizio. Viceversa, se  il quadro probatorio sia incompleto e impedisca una decisione tanto nel senso del  rinvio a giudizio quanto in quello del non luogo a procedere, il giudice deve ordinare il supplemento d’indagini a norma dell’art. 421-bis 451.   5. Il supplemento investigativo ex art. 421-bis.   L’art. 421-bis segna una netta discontinuità con la previgente disciplina, sebbene l’ordinanza per l’integrazione delle indagini “riecheggi” quella già prevista  dall’art. 409 comma 4 452. All’assonanza fra i due istituti non corrisponde un analogo significato normativo, stante la relativa collocazione sistematica.   Benché ambedue siano tesi al completamento delle indagini, solo al giudice  per le indagini preliminari in sede di archiviazione è imposto di riconsiderare globalmente l’operato investigativo del pubblico ministero: qui, si tratta di garantire  l’effettiva osservanza del principio di obbligatorietà dell’azione penale sancito dall’art. 112 Cost., sicché, onde valutare se la richiesta di archiviazione non sia dovuta  a negligenze investigative, il giudice ha il potere di ordinare al pubblico ministero di  svolgere ulteriori indagini anche oltre i confini tracciati dalla notizia di reato 453.                               449 V. anche G. Casartelli, Le innovazioni, 179.  450 Cfr. E. Amodio, Lineamenti, 15; N. Galantini, La nuova udienza preliminare, 110; v.   anche F.R. Dinacci, Giurisdizione penale, 89 e 128. V. più ampiamente infra, 21.  451 V. anche, nella giurisprudenza di merito, Trib. Torre Annunziata, 25.11.2004, xy, in   Guida dir., 2005, fasc. 8, 96: «[q]ualora, all’esito della discussione, il giudice ritenga di non  poter decidere allo stato degli atti in ragione della riscontrata incompletezza delle indagini preliminari, l’attività di integrazione probatoria ritenuta necessaria va effettuata nelle forme previste dall’articolo 421-bis, mentre se, invece, l’esigenze di un’ulteriore acquisizione istruttoria  risulti conseguenza di una richiesta di prova o, comunque, di una tesi difensiva prospettata  dall’imputato solo dopo l’esercizio … dell’azione penale, con la richiesta di rinvio a giudizio,  il [giudice] dovrà provvedere» ex art. 422.   452 Cfr., in tal senso, E. Amodio, Lineamenti della riforma, 29. Sui tratti comuni e sulle differenze teleologiche fra le due discipline v., ampiamente, D. Vicoli, La “ragionevole durata”,  266 ss.   453 In tal senso si è espressa pure C. cost., 30.12.1993, n. 478 (ord.). Così, al giudice per le     676 Fabio Cassibba e Serena Quattrocolo   Altrettanto non vale per il giudice dell’udienza preliminare, ove la descrizione  del fatto di cui all’imputazione delimita i confini del controllo del giudice e, dunque, anche i relativi poteri probatori: oggetto del controllo è esclusivamente l’effettiva sostenibilità in giudizio dell’accusa elevata all’imputato 454. Se così non  fosse, l’art. 421-bis lederebbe l’art. 111 comma 2 Cost., che esige dal giudice  l’imparzialità, intesa come «indifferenza rispetto agli interessi in conflitto» e la  terzietà, quale espressione della «equidistanza tra le parti» sul piano ordinamentale e processuale 455. Poiché il suggerimento del percorso d’indagine non può che  preconizzare una certa predisposizione mentale del giudice – a seconda dell’oggetto del supplemento investigativo 456 – solo confinando l’esercizio del potere d’impulso del giudice entro i temi di prova dell’imputazione si preserva la neutralità dell’attività giurisdizionale.   In breve, il giudice non ha il potere d’impulso investigativo per confermare  una propria ipotesi ricostruttiva dei fatti, diversa da quella descritta nell’imputazione.   5.1. I destinatari e l’oggetto dell’ordinanza ex art. 421-bis.  In questa cornice, si può escludere che l’impulso investigativo alteri irrimedia bilmente i rapporti fra giudice e parti sul terreno probatorio. Nella fase processuale non è dato prescindere dalla necessaria attuazione al principio costituzionale  che impone che le parti debbano poter esercitare i rispettivi poteri in condizioni di  parità (art. 111 comma 2 primo periodo Cost.) 457 . Il principio costituzionale  esclude che il giudice dell’udienza preliminare possa ordinare il supplemento  d’indagini al solo pubblico ministero 458; al contrario, l’art. 421-bis può essere impiegato allo scopo di onerare dello svolgimento di nuove indagini anche la difesa 459, quando l’impossibilità di definire il processo allo stato degli atti emerga in  rapporto all’incompleto o insufficiente approfondimento di temi di prova a favore                              indagini preliminari è imposto di verificare se un’imputazione sia formulabile alla luce del  quadro probatorio raccolto dal pubblico ministero e se l’inidoneità degli elementi probatori ex  art. 125 disp. att. non sia frutto di negligenze investigative del pubblico ministero: cfr., per tutti, F. Caprioli, L’archiviazione, 533; V. Grevi, Archiviazione, 1299.   454 Cfr., altresì, D. Vicoli, La “ragionevole durata”, 267.   455 G. Ubertis, Neutralità metodologica, 17-18.   456 Cfr. Ferrua, Imputato e difensore, 39.   457 Cfr. L. Caraceni, Poteri d’ufficio, 315 ss.   458 Così, invece, E. Amodio, Lineamenti della riforma, 29-30; A. De Caro, Poteri probato ri, 156 ss.; G. Garuti, La nuova fisionomia, 387; D. Grosso, Art. 20-23, 282 ss.; G. Lozzi, Lezioni, 427 ss.; F. Siracusano, La completezza delle indagini, 314 ss.; G. Varraso, Le indagini  “suppletive”, 54.   459 Cfr., con varie argomentazioni, F. Caprioli, Indagini preliminari, 672-673; L. Caraceni,  Poteri d’ufficio, 320-321; F. Cassibba, L’udienza preliminare, 357 ss.; G. Pansini, Con i poteri  istruttori, 61; D. Potetti, Il principio di completezza, 2155; P.P. Rivello, sub art. 21, 392.     Udienza preliminare 677   dell’imputato, già introdotti dalla difesa, ma non compiutamente sondati.  Occorre però precisare che le situazioni soggettive dei due antagonisti naturali   del processo si distinguono per gli effetti giuridici che l’ordinanza per l’integrazione delle indagini comporta su essi: solo in capo al pubblico ministero l’ordinanza ex art. 421-bis istituisce il dovere di svolgere le indagini sui temi individuati 460. Nei confronti della difesa, lo svolgimento delle indagini ex art. 421-bis si  configura come una mera indicazione. Né potrebbe essere diversamente: è incompatibile con la funzione della difesa e con il suo ruolo di parte privata imporle un  determinato comportamento investigativo 461.   A ben vedere, il giudice dell’udienza preliminare, ex art. 421-bis, può ordinare  al pubblico ministero lo svolgimento di ulteriori indagini che appaiano, secondo  un giudizio prognostico, orientate a favore dell’imputato solo in un’ipotesi peculiare e, quindi, non generalizzabile. Si allude all’eventualità in cui il giudice ritenga necessario lo svolgimento d’indagini sui temi di prova a suo tempo inutilmente                               460 Cfr., per tutti, G. Garuti, La nuova fisionomia, 388 ss. Del resto, pure le indagini ex art.  409 comma 4 costituiscono attività doverose per il pubblico ministero: cfr. C. cost., 5.4.1992,  n. 182 (ord.); C. cost., 22.5.1991, n. 253.   461 Le stesse investigazioni difensive si atteggiano a mera facoltà, non configurandosi – sul  piano squisitamente processuale – come un compito doveroso. Ritenere che il pubblico ministero sia l’unico destinatario del potere di ordinare il supplemento d’indagine necessario per  sciogliere l’impasse cognitiva in cui versa il giudice dell’udienza preliminare altera la condizione di parità delle parti nel processo, a esclusivo vantaggio dell’organo dell’accusa, esaltando la componente “paternalistica” delle sue funzioni (cfr., con riguardo all’art. 358, già G.P.  Voena, Attività investigativa, 27). Se la parte pubblica fosse il solo titolare del potere di compiere il supplemento delle indagini, il relativo oggetto, nella prospettiva di garantire l’esigenza  di completezza delle indagini, potrebbe coinvolgere temi di prova tanto a carico quanto a discarico dell’imputato (cfr. G. Garuti, La nuova fisionomia, 387; D. Grosso, Art. 20-23, 284 ss.;  P. Tonini, Manuale, 475; per contro, secondo E. Amodio, Lineamenti, 29 ss. e H. Belluta,  Nuovi poteri istruttori, 73, l’art. 421-bis sarebbe compatibile solo con un’indicazione rivolta al  pubblico ministero, avente ad oggetto indagini a carico dell’imputato). Infatti, come sottolineato dalla sentenza costituzionale n. 88/1991, un’indagine davvero completa non può prescindere  dall’individuazione degli elementi di prova a favore della persona ad essa sottoposta. Ma  nemmeno valorizzando la discussa funzione del pubblico ministero “organo di giustizia” sarebbe consentito ricostruire i rapporti fra gli antagonisti processuali in maniera tale da assegnare un ruolo egemone sul terreno probatorio all’organo dell’accusa sino a imporgli, in udienza  preliminare, lo svolgimento di indagini anche a favore dell’imputato. Anzitutto, è dubbio che  egli possa assumere tale veste in modo davvero efficace, benché vi si trovi “costretto” in forza  dell’ordinanza del giudice. Già è compito arduo investigare anche in favore dell’indagato prima della richiesta di rinvio a giudizio ex art. 358, quando il quadro probatorio, ancora fluido,  giustifica le ricostruzioni del fatto più diverse, ma addirittura pretendere troppo che il pubblico  ministero, esercitata l’azione penale, si impegni proficuamente per evidenziare i punti deboli  dell’ipotesi accusatoria. D’altra parte, persino nei casi in cui il giudice disponga che il pubblico  ministero compia investigazioni su temi probatori a carico dell’imputato, si tratta pur sempre di  un’«attività imposta e quindi non necessariamente condivisa» (A. Marandola, Due significative  novità, 1137): tanto più sarebbe vigorosa, nell’organo dell’accusa, la spinta psicologica verso  un “disimpegno” nello svolgimento di indagini a favore dell’imputato.      678 Fabio Cassibba e Serena Quattrocolo   indicati dalla difesa al pubblico ministero ex art. 415-bis comma 4 462, senza che  il titolare dell’accusa avesse dato seguito all’istanza difensiva, formulando senz’altro  la richiesta di rinvio a giudizio 463. Qui, l’ordinanza per l’integrazione delle indagini ex art. 421-bis assume un preciso significato di “garanzia” nei confronti dell’imputato, «rimediando al diniego del pubblico ministero di effettuare le nuove  indagini richieste dalla difesa» 464, se è vero che non appare improbabile che la difesa avesse richiesto alla controparte pubblica lo svolgimento di ulteriori indagini  ex art. 415-bis comma 3, perché impossibilitata a raccogliere, in prima persona, le  relative fonti di prova 465.   Nel silenzio legislativo da parte dell’art. 421-bis circa l’oggetto dell’investigazione disposta dal giudice e sul grado di analiticità dell’ordinanza, soccorre  l’interpretazione sistematica, ancorata all’esigenza di assicurare la funzione di  controllo sull’operato del pubblico ministero. Al giudice, peraltro, non è consentito di appropriarsi in prima persona di un ruolo squisitamente investigativo 466: egli  resta mero promotore delle indagini ex art. 421-bis volte a superare un’impasse  cognitiva. Appare inevitabile – nella prospettiva di tutelare l’imparzialità e la terzietà 467 – escludere che il giudice, ordinando il supplemento d’indagini, possa, al  contempo, indicare anche quali atti debbano essere compiuti 468. Non mancano,                               462 Cfr. A. Nappi, Indagini preliminari, 694; C. Valentini, Imputazione e giudice, 437; G.  Ubertis, Neutralità metodologica, 3 ss.   463 Non avendo il pubblico ministero compiuto gli atti d’indagine sollecitati dalla difesa, sarebbe arduo per l’organo dell’accusa sostenere, in sede di udienza preliminare, che le indagini  preliminari fossero state svolte in modo completo, allo scopo di evitare che il giudice emetta il  provvedimento di cui all’art. 421-bis: cfr., per tutti, L. Marafioti, Scelte autodifensive, 281.    464 G. Ubertis, Neutralità metodologica, 20.  465 In tal senso v., altresì, L. Caraceni, Giudice dell’udienza preliminare, 309, nota 86. Se si   osserva la situazione appena descritta dalla prospettiva del giudice, emerge, infine, come un  preciso nesso funzionale leghi l’art. 415-bis all’art. 421-bis, rafforzando la neutralità metodologica del giudice dell’udienza preliminare. La facoltà della difesa di sollecitare il pubblico  ministero a svolgere «ulteriori indagini» (art. 415-bis comma 4) ha lo scopo di garantire che il  giudice, nel momento in cui dovrà decidere se utilizzare l’art. 421-bis, 422 e 441 comma 5  esercitando ex officio i poteri riconosciutigli, provveda avendo potuto considerare le sollecitazioni provenienti da entrambi i contraddittori e non, aprioristicamente, da uno solo di essi: così,  G. Ubertis Neutralità metodologica, 24.   466 Del resto, non attribuitogli neppure dall’art. 409 comma 4: cfr., per tutti, F. Caprioli,  L’archiviazione, 535; G. Giostra, L’archiviazione, 73.   467 Cfr., M. Chiavario, Nelle Carte europee, 5; G. Garuti, La nuova fisionomia, 392 ss.; A.  Scalfati, La riforma, 2827 ss.; F. Siracusano, La completezza, 327.    468 Per contro, nel senso che appare maggiormente corretta la soluzione tesa a privilegiare  l’indicazione specifica degli atti d’indagine, pur non escludendosi in via eccezionale la possibilità di delimitazioni più generiche dei temi d’indagine, cfr. V. Maffeo, L’udienza preliminare,  145. Per vero, consentire al giudice dell’udienza preliminare di ordinare il compimento di un  determinato atto d’indagine trasformerebbe l’ordinanza ex art. 421-bis in una delega di funzioni (come affermato da G. Lozzi, Lezioni, 428), che la Consulta – intervenendo a chiarire l’am   Udienza preliminare 679   però, prese di posizione di segno opposto da parte della giurisprudenza: per la  Cassazione, è illegittimo, ma non abnorme, il provvedimento con il quale il giudice «dichiari l’inutilizzabilità, o altro vizio meramente procedurale, di un atto  compiuto dal p.m. nella fase delle indagini preliminari, disponendo che questi  provveda a completare le indagini mediante la rinnovazione dell’atto, in quanto  l’integrazione prevista dal[l’]art. 421-bis riguarda esclusivamente gli adempimenti istruttori, e non si estende alla sanatoria dei vizi procedurali» 469.   Il giudice dell’udienza preliminare deve, dunque, limitarsi a indicare il tema  dell’indagine e quali percorsi dell’inchiesta, pur individuati, non siano stati sondati compiutamente 470. Tocca però notare come, benché il pubblico ministero abbia l’obbligo di compiere le indagini indicategli, l’indicazione dell’organo proce                             piezza dei poteri del giudice ex art. 409 comma 4 – ha reputato non congrua rispetto all’assetto  dei rapporti fra giudice e parte pubblica: cfr. C. cost., 6.6.1991, n. 253 (ord.). D’altra parte, che  il giudice non possa ordinare il compimento di un determinato atto è circostanza idonea a preservare, indirettamente, anche la genuinità del risultato probatorio dell’attività investigativa. La  controparte a cui non è stata indirizzato il provvedimento del giudice, se ha contezza dell’oggetto delle investigazioni supplementari, è, invece, all’oscuro delle concrete strategie adottate dal soggetto a cui le indagini sono state ordinate. Da qui, una maggiore difficoltà a porre in  essere attività, certamente non improntate al fair play processuale, volte ad “ingerirsi” nell’attività d’indagine, mediante il tentativo di prendere contatto con la fonte di prova in anticipo  rispetto al soggetto tenuto allo svolgimento delle indagini. Si può, così, spiegare perché l’art.  430-bis non contempli – accanto al richiamo all’art. 422 – anche un apposito divieto di prendere contatto con le persone da cui debbano essere assunte informazioni ex art. 421-bis: la loro  identità, infatti, non compare nell’ordinanza volta alla integrazione delle indagini, cosicché non  sarebbe immaginabile istituire un divieto probatorio avente ad oggetto un tema investigativo in  luogo del compimento di un determinato atto. In ogni caso, l’indicazione puntuale dell’atto investigativo da compiere è da escludere con sicurezza quando si tratti di atti di ricerca della  prova che poggiano sull’effetto sorpresa: la previa conoscenza nelle parti presenti in udienza  dell’indicazione giurisdizionale è strutturalmente inconciliabile con l’efficacia del mezzo investigativo: cfr. L. Caraceni, Giudice dell’udienza preliminare, 310; G. Garuti, La nuova fisionomia, 388; v. anche, ma a proposito dell’art. 409 comma 4, G. Giostra, L’archiviazione, 7273, nota 51.   Ritengono compatibile l’art. 421-bis con l’indicazione alle parti di temi d’indagine individuati solo nel loro oggetto e pure con l’indicazione di un singolo atto che la parte destinataria  dell’ordinanza è tenuta a compiere, G. Garuti, L’udienza preliminare, 969; D. Grosso, Art. 2023, 283; A. Marandola, Due significative novità, 1137; F. Siracusano, La completezza delle  indagini, 328-329; P. Tonini, Manuale, 475.   469 Cass., Sez. IV, 30.9.2008, Guerriero e altri, CED, 2008/242183; Cass., Sez. IV, 21.11.2003,  Amabile, in Cass. pen., 2005, 1356. Da ultimo, sul tema della rinnovazione di atti inutilizzabili  – qui appena accennato – v., anche per ulteriori indicazioni bibliografiche, D. Vicoli, La “ragionevole durata”, 267-268, che distingue fra atti affetti dalla violazione di un divieto probatorio, speciale o riconducibile alla previsione dell’art. 191, e atti viziati perché tardivamente  compiuti una volta scaduti i termini delle indagini preliminari ex art. 407 comma 3.   470 Cfr. L. Caraceni, Giudice dell’udienza preliminare, 304; A. Scalfati, L’udienza preliminare, 76, che distingue, ai fini dell’intervento officioso del giudice, fra temi di indagini nuovi e  temi di indagine non totalmente esplorati.     680 Fabio Cassibba e Serena Quattrocolo   dente «opera come devoluzione di un tema di indagine che il pubblico ministero è  chiamato a sviluppare in piena autonomia e libertà di scelta circa la natura, il contenuto e le modalità di assunzione dei singoli atti che ritenga necessari» 471. Del  resto, appare fisiologico che, alla luce della fluidità conoscitiva propria dell’attività investigativa, nuovi e inattesi temi d’indagine possano gemmare da quelli indicati dal giudice, per primi coltivati dall’organo dell’accusa 472.   Lo svolgimento delle indagini disposte dal giudice non implica ancora l’automatica utilizzabilità dei relativi materiali nel corso della nuova discussione: si è  già visto come sia sempre imposto in capo al giudice un vaglio di ammissibilità,  strumentale a delimitare il materiale probatorio su cui fondare la “nuova” discussione e concernente gli atti depositati da tutte le parti 473. In questa prospettiva, sarebbe opportuno che – onde assicurare una tempestiva conoscenza degli atti – il  giudice fissasse un “doppio” termine: l’uno per il deposito degli atti d’indagine  presso la cancelleria del giudice procedente, l’altro per la prosecuzione dell’udienza  preliminare 474.   5.2. L’avocazione ex art. 421-bis comma 2.  All’interno di una disposizione chiave, com’è l’art. 421-bis, l’introduzione di   un’ulteriore ipotesi di avocazione delle indagini evidenzia il proposito legislativo  di costruire una disciplina capace di garantire effettività al principio della completezza delle indagini 475: il procuratore generale vaglia l’operato del titolare delle  indagini per acclarare se l’incompletezza investigativa dipenda da negligenze o,  peggio, da vere e proprie inerzie dell’organo dell’accusa 476.                               471 Così, ma circa l’art. 409 comma 4, C. cost., 6.6.1991, n. 253 (ord.).  472 Così, F. Cassibba, Continuità investigativa, 1643. Per D. Vicoli, La “ragionevole du rata”, 278, quegli «accertamenti che dovessero collocarsi al di fuori dal perimetro dell’ordinanza ex art. 421-bis […] sarebbero da ricondurre all’autonoma potestas agendi del pubblico  ministero».   473 Per V. Maffeo, L’udienza preliminare, 137 ss., invece, dopo il provvedimento ex art.  412-bis non sarebbe più possibile il deposito di ulteriori atti ad opera della difesa.    474 Cfr. G. Garuti, La nuova fisionomia, 389. Nel senso, invece, che valga qui il potere del  giudice di disporre i necessari differimenti dell’udienza preliminare per assicurare un’effettiva  conoscenza degli atti depositati, secondo quando già affermato dalla sent. cost. n. 16/1994, si  esprime D. Vicoli, La “ragionevole durata”, 276.    475 Sul tema cfr. A. Cassiani, Il potere di avocazione, 103 ss.; M.L. Di Bitonto, L’avocazione facoltativa, 143 ss.; v., anche, F. Cassibba, L’udienza preliminare, 262 ss.; D. Vicoli, La  “ragionevole durata”, 283 ss.    476 Cfr. F. Caprioli, L’archiviazione, 533; V. Grevi, Archiviazione, 1299. D’altra parte,  l’avocazione consente al pubblico ministero di non essere, comunque, costretto a svolgere le  ulteriori indagini ordinate dal giudice, dovendole compire, magari, senza eccessiva convinzione, non condividendo la decisione dell’organo procedente: cfr. A. Marandola, Due significative  novità, 1137.      Udienza preliminare 681   Sennonché, occorre essere consapevoli che, a monte dell’incompletezza delle  indagini, non sempre sta una condotta negligente del pubblico ministero. La necessità per il giudice dell’udienza preliminare di emettere il provvedimento inteso  al supplemento d’indagine, indispensabile per colmare le lacune riscontrate, può  discendere dall’incidenza degli elementi di prova depositati dalla difesa a seguito  della richiesta di rinvio a giudizio. La lacuna probatoria è, in tal caso, “sopravvenuta” e non dipendente da un “originario” deficit delle indagini preliminari, addebitabile all’organo dell’accusa.   L’avocazione ex art. 421-bis scatta solo quando il procuratore generale ritiene  che l’incompletezza delle indagini derivi da un difettoso agire investigativo del  pubblico ministero 477, analogamente a quanto consente l’art. 412 comma 2, a seguito della comunicazione prevista dell’art. 409 comma 3 478. Tutto ciò spiega                               477 Cfr. M.L. Di Bitonto, L’avocazione facoltativa, 169-170; D. Grosso, Art. 20-23, 283; e  sia pur implicitamente, A. Marandola, Due significative novità, 1137. Suggerisce, invece, che  l’art. 421-bis riposi su un più ampio concetto di inerzia del pubblico ministero, A. Cassiani, Il  potere di avocazione, 108 ss.    478 Nel silenzio del legislatore, tocca chiedersi cosa accada allorquando il procuratore generale non ritenga di dover avocare le indagini e, al contempo, il pubblico ministero non compia  quelle indicategli dal giudice. Una prima soluzione consiste nel ricondurre l’ipotesi all’avocazione obbligatoria (cfr. M.L. Di Bitonto, L’avocazione facoltativa, 172 ss.; L. Caraceni, Poteri d’ufficio, 297). Il giudice sarebbe tenuto a iterare il provvedimento ex art. 421-bis, dandone  una nuova comunicazione al procuratore generale, che, a sua volta, non può esimersi dal disporre l’avocazione, svolgendo, così, le indagini indicate, in ossequio a quanto affermato dall’ord. cost. n. 182/1992, pur in riferimento all’art. 409 comma 4. Tuttavia, la soluzione non è  soddisfacente in rapporto al risultato che intende perseguire: fatti salvi i profili di responsabilità penale o disciplinare, lo svolgimento delle ulteriori indagini resta incoercibile. Posto che il  procuratore generale non aveva ritenuto di dover disporre l’avocazione dopo la prima comunicazione ex art. 421-bis, sull’implicito presupposto della mancanza di negligenza del pubblico  ministero, è immaginabile un suo atteggiamento di persistente inerzia. Così, al giudice dell’udienza preliminare non si profilano che due soluzioni all’impasse. O gli si riconosce il potere di promuovere il conflitto c.d. analogo, a norma dell’art. 28 comma 2, come ammette un certo indirizzo (F. Cordero, Procedura penale, 1670-1671; D. Grosso, Rapporti, 705; G. Lozzi,  Lezioni, 93; Cass., Sez. I, 25.1.1999, Maggio, in Riv. pen., 2000, 482) che, pure, si pone in netto contrasto con l’inequivoco tenore della formula codicistica (cfr. F. Caprioli, L’archiviazione,  571-572; F. Della Casa, Soggetti, 37; Nappi A., Guida, 398; nella giurisprudenza, Cass., Sez. I,  21.1.2000, C., CED, 2000/215378; nonché Cass., Sez. I, 19.2.1990, Facchinari, in Cass. pen.,  1991, 154 ss., con nota di F. Peroni; Cass., Sez. I, 29.1.1990, Rufinatscha e altri, ivi, 1990, 152  ss.). Altrimenti, si deve ritenere che la perdurante impossibilità di definire il processo allo stato  degli atti si tramuti, in virtù delle implicazioni della regola di giudizio derivante dalla presunzione d’innocenza dell’imputato, in una condizione di insufficienza delle prove a carico, tale  da imporre l’emissione della sentenza di non luogo a procedere. Del resto, la revocabilità della  sentenza di non luogo a procedere vale ad escludere che l’ingiustamente prosciolto a causa  dell’incompletezza del panorama probatorio non possa più essere assoggettato al processo una  volta che sopravvengano nuove fonti di prova, non solo idonee a sciogliere l’incompletezza,  ma, pure, a determinare il rinvio a giudizio, mercé l’art. 434 (cfr. F. Cassibba, L’udienza preliminare, 269-270).      682 Fabio Cassibba e Serena Quattrocolo   perché la comunicazione al procuratore generale non sia prevista allorché il giudice dell’udienza preliminare emetta l’ordinanza ex art. 422, fissando, al contempo,  l’udienza per l’assunzione della prova. Qui, non è ravvisabile l’incompletezza  delle indagini e l’intervento integrativo del giudice sul terreno probatorio è unicamente volto ad acquisire la prova decisiva ai fini del non luogo a procedere, già  individuata ma non ancora assunta: anzi, le indagini sono complete, proprio perché hanno fatto emergere anche la sussistenza di una simile prova.   Quanto al dies a quo per l’esercizio del potere di avocazione, il procuratore  generale, sempre che ne ravvisi i presupposti, emette il decreto di avocazione non  appena gli sia pervenuta la comunicazione ex art. 421-bis comma 1. La soluzione  riduce sensibilmente il rischio dell’inutile dispendio di tempo e di risorse investigative collegato alla circostanza che il pubblico ministero, prima che venga pronunciato il decreto di avocazione, compia le indagini indicategli. A tal fine, il decreto di avocazione deve essere tempestivamente comunicato al pubblico ministero, benché gli atti eventualmente compiuti, prima della comunicazione da parte  del procuratore generale, non siano affetti da alcuna specie d’invalidità, avendo  l’organo che ha “subito” l’avocazione il potere di compierli, sebbene gli incomba  un dovere omissivo 479. La compresenza di due distinti termini rende, però, disagevole individuare il lasso di tempo a disposizione dell’organo avocante per lo  svolgimento delle indagini 480. Meglio distinguere due ipotesi. Se il termine fissato  dal giudice sia superiore ai trenta giorni concessi dall’art. 412 comma 1, opera il  termine più lungo, non essendovi alcuna ragione per giustificarne l’abbreviazione.  Se, invece, il termine fissato dal giudice fosse minore di trenta giorni, prevale,  comunque, il termine individuato ex lege dall’art. 412 comma 1, che non può subire un’ingiustificata contrazione 481.                               479 In tal senso, F. Cordero, Procedura penale, 202.  480 Invero, al termine di trenta giorni contemplato dall’art. 412 comma 1, decorrente dal l’emissione del decreto di avocazione da parte del procuratore generale, si sovrappone quello  fissato discrezionalmente dal giudice con il provvedimento con cui dispone il compimento delle ulteriori indagini (critica l’ampiezza di tale potere discrezionale del giudice, N. Galantini, La  nuova udienza preliminare, 98). Secondo G. Garuti, La nuova fisionomia, 391-392, il giudice  dell’udienza preliminare può tanto decidere di individuare un’unica data per il compimento  delle indagini e la celebrazione della nuova udienza, oppure due successive date. Nel primo  caso, se gli atti delle indagini compiute vengono depositati a ridosso dell’udienza o, ancor di  più, il giorno stesso dell’udienza, il giudice dovrà sospendere o differire la celebrazione dell’udienza stessa per non pregiudicare l’effettività del contraddittorio, secondo le indicazioni  provenienti dalla sentenza costituzionale n. 16/1994. Nel secondo caso, invece, la scadenza del  termine per il compimento delle indagini coincide con il termine ultimo per il deposito dei relativi atti.   481 In tal caso, il procuratore generale, disposta l’avocazione, ha il potere di richiedere al  giudice dell’udienza preliminare il differimento dell’udienza – così manifestando ex art. 173  comma 3 di non acconsentire all’abbreviazione del termine – sino alla data coincidente con la  scadenza del termine di cui all’art. 412 comma 1. Per parte sua, il giudice non potrebbe rigettare la richiesta, dovendo, al contrario, fissare l’udienza preliminare nella nuova e successiva da   Udienza preliminare 683   Infine, è fuori discussione che l’organo avocante sia tributario di poteri investigativi dall’ampiezza analoga a quelli di cui era titolare l’organo “spogliato” del  procedimento 482. Pur essendo tenuto a svolgere indagini almeno sui temi indicati  dl giudice ex art. 421-bis 483, il procuratore generale può estendere le investigazioni anche ad altri temi di prova.   6. L’acquisizione delle prove decisive per l’emissione della sentenza di  non luogo a procedere ex art. 422.   In forza dell’art. 422, il giudice, allorché si avveda – anche a seguito della richiesta di parte 484 – che una prova potenzialmente decisiva ai fini della sentenza  di non luogo a procedere non sia stata ancora acquisita, ma soltanto individuata  nel corso delle investigazioni, deve acquisirla 485.                              ta e far comunicare alle parti, tramite la cancelleria, l’avvenuto differimento. Non sembra, invece, possibile riconoscere che il termine fissato dal giudice ex art. 421-bis possa essere prorogato, su richiesta del procuratore generale: esercitata l’azione penale, è ancor più stringente  l’esigenza di accelerazione dei tempi processuali.   482 Cfr. F. Cassibba, L’udienza preliminare, 268; D. Vicoli, La “ragionevole durata”, 291.  483 Cfr. C. cost., 15.4.1992, n. 182 (ord.), secondo cui, sulla scia dell’ord. cost. n. 253/1991,   l’obbligo di compiere le indagini indicate dal giudice «deve necessariamente incombere non  solo sul procuratore della Repubblica presso la pretura o il tribunale, ma anche sul procuratore  generale che abbia disposto l’avocazione» ex art. 412 comma 1.   484 Come reso palese dal tenore dell’art. 422 comma 1 con riguardo all’inciso «anche d’ufficio»: cfr. F. Cassibba, L’udienza preliminare, 384 ss.; F. Siracusano, La completezza, 332,  nota 179. In senso differente, però, cfr. g.i.p. Trib. Milano, 26.5.2000, xy, in Foro ambr., 2000,  344, che ritiene «irrituale» la richiesta, avanzata dalle parti nel corso della discussione, intesa a  sollecitare un intervento del giudice ai sensi dell’art. 421-bis o 422. Trib. Torre Annunziata,  25.11.2004, xy, in Guida dir., 2005, fasc. 8, 96, poi, esclude che il pubblico ministero e la parte civile possano richiedere al giudice di acquisire le prove indicate nell’art. 422, trattandosi di  prove che appaiono potenzialmente decisive ai soli fini della pronuncia della sentenza ex art.  425; conf. L. Caraceni, Poteri d’ufficio, 315 e 332 ss.; contra, F. Cordero, Procedura penale,  914-915, che reputa ammissibili, anche le prove richieste dalla parte civile o dal pubblico ministero a contenuto sfavorevole rispetto all’imputato. V. pure M. Daniele, Profili sistematici,  57; R.E. Kostoris, Udienza preliminare, 43.   485 Che il giudice abbia, in proposito, un autentico dovere acquisitivo (v. già F. Cassibba,  Continuità investigativa, 1643), è coerente con l’esigenza, da un lato, di tutelare la presunzione  d’innocenza (cfr. G. Ubertis, Sistema, 289); dall’altro, di salvaguardare l’economia processuale: l’acquisizione di una prova idonea a condurre al proscioglimento dell’imputato già in udienza preliminare mira a evitare che il dibattimento sia inutilmente instaurato (così, R.E. Kostoris,  Udienza preliminare, 42). Il giudice dell’udienza preliminare è stato, così, investito di un’innaturale funzione tutoria nei confronti della difesa (cfr. L. Filippi, Le indagini difensive, 184; A.  Marandola, Due significative novità, 1138) – ignota nella disciplina anteriore alla legge n.  479/1999 –, paternalistica (cfr. N. Galantini, Il ruolo della difesa, 155), e perfino dissonante  con la condizione di responsabilizzazione senza precedenti assegnata dalla legge n. 379/2000     684 Fabio Cassibba e Serena Quattrocolo   Il criterio di ammissione delle prove ex art. 422 resta ancorato al limite, già  prescritto anteriormente alla riforma del 1999, dell’“evidente decisività” della  prova da acquisire. Chiaro l’intento d’introdurre un criterio fortemente restrittivo:  avrebbero il “crisma” della decisività solo le prove idonee a capovolgere il provvisorio giudizio allo stato degli atti di fondatezza dell’imputazione che, ovviamente, impone l’emissione del decreto ex art. 429 486. Ma una tale ricostruzione  non convince. Sul piano epistemologico, la decisività della prova è limite solo apparente: ogni prova che muti quaestio facti o quaestio iuris rispetto all’imputazione dovrebbe dirsi «decisiva» 487 e, dunque, acquisibile ex officio 488.   L’evidente decisività della prova implica una doppia valutazione. Per un verso,  l’evidenza conduce a ritenere che il criterio ammissivo operi come regola di  esclusione verso le prove che, pur astrattamente a favore dell’imputato, conducano ad una siffatta valutazione prognostica solo all’esito di un’articolata catena induttiva. Per altro verso, la decisività della prova può emergere solo dal raffronto  con le regole di giudizio dettate per l’emissione della sentenza di non luogo a procedere. L’art. 425 comma 3 impone al giudice dell’udienza preliminare di acquisire anche le prove che, lungi dal palesare l’estraneità dell’imputato dai fatti o l’irrilevanza in iure della sua condotta, o, ancora, una causa d’improcedibilità dell’azione penale, si mostrino, comunque, idonee a minare la solidità della costruzione accusatoria, palesando l’insufficienza o la contraddittorietà delle prove 489:  l’emissione della sentenza di non luogo a procedere è, ormai, epilogo obbligato                               al difensore (cfr. F. Coppi, Recuperare un giusto rapporto, 473), con specifico riguardo al terreno probatorio. Onde recuperare un ruolo maggiormente attivo della difesa si è, così, ipotizzato – ma la tesi non vanta solidi appigli normativi – da un lato, che il giudice abbia il potere di  acquisire le prove decisive ai fini dell’emissione della sentenza ex art. 425 solo quando  l’esigenza dell’acquisizione probatoria ex art. 422 nasca da una richiesta di prova o, comunque,  dalla prospettazione di una tesi difensiva successiva all’esercizio dell’azione penale (cfr. A.  Nappi, La frettolosa ambizione, 23-24; Trib. Torre Annunziata, 25.11.2004, cit., 96); dall’altro,  che l’art. 422 non sia più attivabile ex officio, ma solo a seguito di una precisa istanza della difesa (cfr. H. Belluta, Imparzialità del giudice, 254 ss.).   486 Cfr., pur con varietà di sfumature, A. De Caro, Poteri probatori del giudice, 167; N. Galantini, Il ruolo della difesa, 158; G. Garuti, La nuova fisionomia, 398-399; A. Marandola, Due  significative novità, 1138; A. Scalfati, La riforma dell’udienza, 2829.   487 Cfr. F. Cordero, Procedura penale, 910; G. Ubertis, La prova penale, 79.  488 Suonano poco persuasivi i tentativi di delimitare l’ambito delle prove ammissibili ai   sensi dell’art. 422 a seconda del relativo oggetto. Dal punto di vista del thema probandum,  l’unico limite all’acquisizione delle prove ex art. 422 è rappresentato dal divieto di acquisire  quegli elementi che, lungi dal garantire un epilogo dell’udienza preliminare ai sensi dell’art.  425, giustificano la riqualificazione del fatto di reato soltanto in senso più favorevole, senza  condurre all’emissione della sentenza di non luogo a procedere. Fatta salva la declaratoria di  estinzione del reato per prescrizione o in virtù dell’intervenuta abolitio criminis: quanto invece  alla sostanziale inapplicabilità dell’art. 425 comma 2, v. infra, 25.   489 Cfr. D. Grosso, Artt. 20-23, 284; conf. L. Caraceni, Giudice dell’udienza preliminare,  314. Contra, A.A. Dalia, L’apparente ampliamento, 11.      Udienza preliminare 685   dell’udienza preliminare anche in tali ipotesi e non solo quando agli atti vi sia la  prova positiva dell’innocenza o manchi la prova della responsabilità dell’imputato.   7. L’innesto dell’incidente probatorio nell’udienza preliminare.   Le attività dell’udienza preliminare seguono cadenze diversificate nell’eventualità che, dopo il deposito della richiesta di rinvio a giudizio, una delle parti  chieda l’incidente probatorio.    Com’è noto, l’innesto dell’incidente probatorio 490 nell’udienza preliminare è  stato legittimato dalla Corte costituzionale 491. La scarna disciplina legislativa che  governa lo svolgimento dell’udienza preliminare e la perdurante inerzia del legislatore nel disciplinare l’incidente probatorio in tale contesto spaziale e temporale 492 rende arduo individuare la normativa applicabile. Un dato è certo: vanno  privilegiate soluzioni che scongiurino appesantimenti e ritardi nella definizione  dell’udienza preliminare 493, allo scopo di dare attuazione alla ragionevole durata  del processo e alle esigenza di semplificazione e di efficienza.   Non contrasta con la premessa riconoscere che il dies a quo per formulare la  richiesta dell’incidente probatorio coincida con quello del deposito della richiesta  di rinvio a giudizio: le parti 494 non devono attendere – a tal fine – la notificazione  o la comunicazione dell’avviso di fissazione dell’udienza ex art. 419 comma 1. Se  la data dell’udienza preliminare non fosse stata ancora fissata al momento della  presentazione della richiesta di espletamento dell’incidente probatorio, nulla esclude che il giudice vagli l’ammissibilità della richiesta prima di emettere il decreto  ex art. 418 comma 1, facendo notificare il relativo avviso ex art. 419 comma 1  unitamente all’ordinanza ex art. 398 comma 1.   Quanto al dies ad quem, a fronte della presa di posizione secondo cui la richiesta deve essere formulata, indefettibilmente, entro la dichiarazione di chiusura                               490 Costruito, nella sua fisionomia «tipica» (P. Renon, L’incidente probatorio, 145) per la   fase delle indagini preliminari.   491 Cfr. C. cost., 10.3.1994, n. 77. Sul tema, anche per necessari riferimenti alla letteratura,   sia consentito rinviare a F. Cassibba, L’udienza preliminare, 319 ss.  492 Davvero incomprensibile se si pone mente al parallelo, inarrestabile ampliamento dei   casi in cui si ammette l’acquisizione anticipata della prova, e, quindi, al crescente rilievo sistematico dell’istituto.   493 Cfr. G. Garuti, La verifica dell’accusa, 218; P. Tonini, L’incidente probatorio, 1996.   494 Nel senso che la legittimazione attiva spetti anche alle parti private diverse dall’impu tato cfr. A. Macchia, Incidente probatorio, 1791; D. Potetti, Il supplemento “istruttorio”,  2315-2316; P. Renon, L’incidente probatorio, 158-159; con riguardo alla parte civile, G. Garuti, La verifica dell’accusa, 217; contra, g.i.p. Trib. Milano, 1°.4.2004, xy, in Foro ambr., 2004,  228. Più problematicamente, G. Dean, Nuovi limiti cronologici, 785-786, nota 24.     686 Fabio Cassibba e Serena Quattrocolo   della discussione 495, appare preferibile adottare una soluzione articolata, a seconda che l’incidente probatorio prescinda dall’esigenza di evitare dispersioni probatorie oppure che la relativa acquisizione appaia non rinviabile. Nel primo caso, la  relativa richiesta dev’essere presentata, a pena d’inammissibilità, al più tardi prima della dichiarazione di apertura della discussione 496. Una volta acquisite le  prove tramite l’incidente probatorio, la discussione non potrà subire ulteriori interruzioni dovute all’esigenza di acquisire altre prove a richiesta di parte. La ricostruzione è coerente con la ratio dell’art. 421 comma 3: il deposito degli atti e dei  documenti prima della discussione garantisce che tutto il materiale probatorio sia  a disposizione delle parti per rassegnare le conclusioni al giudice, anche in conformità all’art. 393. Tutto ciò a meno che la necessità di svolgere l’incidente probatorio non derivi dagli sviluppi dell’attività istruttoria di cui agli artt. 421-bis o  422: la “nuova” discussione potrà, quindi, accogliere anche le richieste della parte  tese allo svolgimento dell’incidente probatorio 497 . Nel secondo caso, quando  l’incidente probatorio voglia scongiurare la dispersione della prova, anticipare il  dies ad quem per la richiesta nella fase che precede la discussione contrasta con la  stessa ratio del meccanismo acquisitivo 498.   Il deposito della richiesta dell’incidente probatorio determina l’immediata sospensione dello svolgimento dell’udienza preliminare 499, benché la prassi ap                             495 In tal senso, prima della legge n. 479 del 1999, G. Garuti, La verifica dell’accusa, 218;   analogamente, A. Macchia, Incidente probatorio, 179.  496 Se l’acquisizione della prova non risponda all’esigenza di evitarne la dispersione, non   vi è ragione di consentire alla parte di formulare la richiesta dell’incidente probatorio nel  corso della discussione. L’assenza di tale pericolo per l’acquisizione consente d’individuare  un termine rigido per formulare la richiesta. La richiesta ex art. 393, ancorché innestata  nell’udienza preliminare, appare estrinsecazione del diritto alla prova: opera, così, l’art. 421  comma 3 ultima parte, che regola la fase dell’udienza anteriore alla discussione, deputata  all’ammissione di atti e documenti (v. supra, 15). Se ne deduce che la previsione appena citata individua un termine di decadenza per presentare la richiesta ex art. 393. Cfr., pure,  g.i.p. Trib. Milano, 29.9.1998, xy, in Foro ambr., 1999, 182, secondo cui quando l’incidente  probatorio debba essere svolto nell’udienza preliminare non solo come meccanismo di formazione anticipata della prova, ma anche in funzione dei provvedimenti conclusivi dell’udienza preliminare e dei suoi possibili sviluppi alternativi, la richiesta deve essere presentata a pena di inammissibilità, «in analogia con quanto disposto per i documenti dall’art. 421  comma 3», prima dell’inizio della discussione.   497 V. anche P. Renon, L’incidente probatorio, 159-160.  498 La causa dell’irripetibilità della prova o l’esistenza stessa della prova irripetibile o indif feribile può ben emergere successivamente alla dichiarazione di apertura della discussione.  499 Le decisioni sulla necessità di aprire la fase eventuale dell’integrazione investigativa ex   art. 421-bis o probatoria ex art. 422, nonché, a fortiori, la deliberazione ex art. 424 devono ritenersi precluse sino a che sia stata assunta la prova mediante l’incidente probatorio; diversamente, si avrebbe la paradossale conseguenza di imporre al giudice di decidere senza poter tenere conto dei risultati cui può condurre l’incidente probatorio. Sul tema cfr. G. Garuti, La verifica dell’accusa, 219; A. Macchia, Incidente probatorio, 1993-1994, nota 3; B. Piattoli, Inci   Udienza preliminare 687   paia orientata in senso opposto, là dove ammette addirittura che l’incidente probatorio si possa concludere dopo l’emissione del decreto che dispone il giudizio 500.  Le sovrapposizioni fra lo svolgimento dell’udienza e quello dell’incidente probatorio vanno evitate per non rendere difficoltoso l’espletamento della procedura di  acquisizione anticipata della prova e, soprattutto, perché la tempestiva sospensione dell’udienza preliminare garantisce che le prove acquisite nell’incidente probatorio siano spendibili ai fini della deliberazione o per la definizione dei riti alternativi.   La soluzione è coerente con la necessità di consentire a tutte le parti d’interloquire circa l’ammissibilità della richiesta d’incidente probatorio. Per ragioni  di economia processuale, «atti scritti, avvisi e termini potrebbero essere evitati» 501 quando la richiesta ex art. 393 sia formulata nel corso dell’udienza: il giudice invita le parti a interloquire seduta stante, anche senza formalità, sulla falsariga  dell’agile contraddittorio prescritto in tema di riunione e di separazione dei processi ex art. 19; immediatamente dopo vaglia la pertinenza e la rilevanza della  prova richiesta, mercé le allegazioni delle parti e, più in generale, gli atti e i documenti raccolti nel fascicolo.   Nel caso di accoglimento della richiesta, si svolgono, perciò, le attività necessarie all’acquisizione della prova secondo le modalità prescritte dagli artt. 392 ss.;  altrimenti, l’udienza preliminare riprende il suo normale svolgimento. Solo dopo  espletato l’incidente probatorio, riprenderà l’ordinaria sequenza tesa alla conclusione dell’udienza preliminare, alla cui definizione può, in tal modo, contribuire  anche l’apporto probatorio dialettico ex art. 392.   8. La modifica dell’imputazione: la sfera dell’art. 423.   La scelta compiuta dal codice del 1988, di permettere al pubblico ministero di  modificare l’imputazione sin dalla fase dell’udienza preliminare a norma dell’art.  423, era apparsa l’inevitabile portato del modello adottato. La descrizione  dell’imputazione, formalizzata nella richiesta di rinvio a giudizio, era condizionata dalle risultanze di una fase d’indagine preliminare svolta unilateralmente e, so                            dente probatorio, 402; P. Renon, L’incidente probatorio 161-162, nota 42; G. Riccio, Tensioni  garantiste, 375; A. Scalfati, La riforma, 2834-2835; F. Vergine, Incidente probatorio, 1488 ss.    500 Lo ipotizza, con tono critico, A. Barazzetta, Gli snodi, 518. Cfr. Cass., Sez. II, 15.2.2007,  S.B., in Dir. pen. proc., 2007, 1488, con nota di F. Vergine; Cass., Sez. VI, 15.10.2003, Imbrosine, in Cass. pen., 2005, 2338, che escludono l’abnormità del provvedimento del giudice dell’udienza preliminare che abbia respinto la richiesta dell’imputato di attendere l’esito dell’incidente probatorio in corso prima di provvedere sulla richiesta di rinvio a giudizio, al fine di riservarsi la scelta del rito, sul presupposto che l’udienza preliminare e l’udienza di espletamento dell’incidente probatorio seguono percorsi autonomi, e l’assunzione anticipata della prova deve portarsi a termine senza determinare una dilatazione dell’udienza preliminare.   501 P. Tonini, L’incidente probatorio, 1996.     688 Fabio Cassibba e Serena Quattrocolo   prattutto, caratterizzata da tratti di sommarietà nella ricostruzione del fatto. Così,  la prima attuazione, in una sede pienamente giurisdizionale, del contraddittorio  argomentativo sui materiali raccolti consentiva al pubblico ministero una migliore  “messa a fuoco” dei profili fattuali dell’accusa, suggerendo i necessari adeguamenti al profilo descrittivo del fatto imputato 502.   L’analisi continua a valere oggi, anche con un panorama probatorio assai più  ricco che in passato, perché magari incrementato dalle nuove acquisizioni probatorie intervenute su richiesta di parte o d’ufficio. Non tragga in inganno il consolidato orientamento della Corte costituzionale, secondo cui l’evoluzione dell’accusa appare eventualità fisiologica, e tipica, nel corso dell’istruzione dibattimentale, in forza dei risultati probatori dell’attività di elaborazione dialettica della prova 503. L’errore prospettico consisterebbe nel riconoscere che la necessità d’aggiornare l’imputazione dipenda dall’evoluzione del quadro probatorio solo in seno  all’istruzione dibattimentale. Il vero è che evoluzione probatoria ed evoluzione  dell’accusa non stanno e non cadono insieme nell’udienza preliminare: la modifica dell’imputazione nell’udienza preliminare resta sempre consentita, perché ne  costituisce uno sviluppo sempre “fisiologico” 504. Si spiega così il tenore dell’art.  423 comma 1, in forza del quale la necessità di modificare l’imputazione può  emergere «nel corso dell’udienza» e, dunque, in ogni momento di essa, indipendentemente dagli sviluppi probatori attivati nella fase, sino all’ovvio limite della  chiusura della discussione 505.                               502 Cfr. la sempre attuale ricostruzione di T. Rafaraci, Le nuove contestazioni, 477 ss.; nonché, da ultimo, volendo, F. Cassibba, L’imputazione, 115 ss.    503 Cfr. C. cost., 8.7.1992, n. 316; C. cost., 11.5.1992, n. 213 (ord.); C. cost., 28.12.1990, n. 593.   504 Di più, nell’udienza preliminare non avrebbe neppure ragione d’essere la tradizionale   distinzione fra nuove contestazioni fisiologiche e patologiche, elaborata – come noto – dalla giurisprudenza costituzionale per il contesto dibattimentale (cfr., fra le molte, C. cost., 18.12.2009,  n. 333; C. cost., 30.6.1994, n. 265; C. cost., 8.7.1992, n. 316; C. cost., 11.5.1992, n. 213 (ord.);  nella giurisprudenza di legittimità, Cass., Sez. V, 4.3.2003, Dell’Angelo e altri, in Cass. pen.,  2004, 1668; Cass., Sez. VI, 25.10.2002, Cacciapaglia, CED, 2002/222626), benché la più recente giurisprudenza costituzionale mostri di ritenere, ormai, non più attuale una simile distinzione in vista dell’instaurazione di un rito alternativo al dibattimento a seguito della contestazione del fatto concorrente ex art. 517 e del fatto diverso ex art. 516: cfr., rispettivamente, C.  cost., 26.10.2012, n. 237, e C. cost., 5.12.2014, n. 273. Come ha sottolineato la Corte costituzionale, pur con riguardo alla contestazione della circostanza aggravante, ma con una presa di  posizione dalla portata generale, nell’udienza preliminare la modifica dell’imputazione effettuata dal pubblico ministero in forza della mera rivalutazione degli atti dell’indagine preliminare – dunque, in assenza di nuovi elementi di prova – non si atteggia a «evento imprevedibile»  per la difesa: cfr. C. cost., 21.11.2006, n. 384, sulla quale cfr. M. Daniele, Modifica dell’imputazione, 4021; nonché, per alcuni spunti in proposito, N. Galantini, Nuove contestazioni dibattimentali, 4716-4717. Di recente, nel senso che nell’udienza preliminare è legittima la modifica  dell’imputazione, da parte del pubblico ministero, mediante contestazione suppletiva, anche  quando i fatti oggetto della nuova contestazione erano già emersi nel corso delle indagini preliminari, Cass., Sez. I, 17.5.2012, D., CED, 2013/255049.   505 Cfr., per tutti, T. Rafaraci, Le nuove contestazioni, 480 ss.     Udienza preliminare 689   Simili conclusioni non sono smentite dalla necessaria completezza delle indagini preliminari che, oggi, caratterizza il sistema e dal potere del difensore di fare  confluire nel fascicolo delle indagini preliminari un’ampia messe di materiali. Il  principio della completezza investigativa orienta verso un’azione penale davvero  concreta, perché fondata su un articolato e approfondito coacervo probatorio, ma  tutto ciò non implica, indefettibilmente, la maggiore stabilità dell’imputazione nel  corso dell’udienza preliminare. Ferma restando l’assenza di nuove acquisizioni  probatorie, l’identico quadro probatorio è sempre compatibile con più d’una ricostruzione fattuale. La maggiore ampiezza del panorama probatorio potrebbe, addirittura, indurre una maggiore instabilità nella descrizione dell’addebito nella fase  dell’udienza preliminare: dagli atti dell’indagine preliminare potrebbero emergere  affermazioni su «fatti talmente dettagliati e circostanziati da dare origine a una  molteplicità di ipotesi ricostruttive» 506. Ancor più decisiva è, dunque, la discussione svolta in seno all’udienza preliminare 507.   9. (Segue) Le insufficienti garanzie difensive.   Modificata l’imputazione nei casi contemplati dall’art. 423 comma 1 508, le garanzie partecipative dell’imputato nell’udienza preliminare si attestano su un livello  inadeguato per assicurare l’equo processo in rapporto all’evoluzione dell’accusa.   Il proposito della semplificazione delle forme aveva indotto il legislatore del  1988 a non disciplinare espressamente i diritti delle parti in seguito alla modifica  dell’imputazione 509; né il bisogno di mutare impostazione è stato avvertito dal legislatore in occasione delle profonde riforme apportate all’udienza preliminare dalla  legge n. 479/1999. Il discutibile 510 silenzio legislativo sul termine a difesa dopo                               506 M. Daniele, Modifica dell’imputazione, 4021. Cfr., pure, Cass., Sez. VI, 4.45.2006,  Acampora, in Cass. pen., 2007, 539.    507 Non si dimentichi, poi, che il controllo di correlazione fra accusa e decisione – espressamente prescritto per la fase dibattimentale dall’art. 521 – opera anche all’esito dell’udienza  preliminare: cfr. C. cost., 10.3.2010, n. 103; C. cost., 14.4.1995, n. 131 (ord.); C. cost., 7.3.1994, n.  88. In dottrina, per tutti, F. Caprioli, Indagini preliminari, 674; T. Rafaraci, Le nuove contestazioni, 493 ss.; v. pure A. Capone, Iura novit curia, 70 ss. e passim; S. Quattrocolo, Riqualificazione, 153 ss. Talché, la modifica dell’imputazione è strumentale, alla luce dell’attività argomentativa dispiegata nella discussione, per scongiurare il rischio che il giudice disponga la restituzione degli atti all’organo dell’accusa sul presupposto della non riscontrata corrispondenza  fra quanto emerge dagli atti e il fatto enunciato nell’imputazione.   508 Circa la contestazione del fatto nuovo ex art. 423 comma 2, v. infra, nota 530.   509 A differenza di quanto previsto dagli artt. 519 e 520 per il dibattimento: cfr., in chiave   critica, G. Frigo, Art. 423, 650 ss.; G. Garuti, La verifica dell’accusa, 256 ss.; A. Molari, Lineamenti, 485; M. Nobili, La nuova procedura, 337-338; T. Rafaraci, Le nuove contestazioni,  490 ss.; A. Scalfati, L’udienza preliminare, 61.   510 Per questa notazione, F. Caprioli, Indagini preliminari, 674.     690 Fabio Cassibba e Serena Quattrocolo   l’aggiornamento dell’imputazione è sempre stato interpretato dalla giurisprudenza  come un ostacolo all’applicazione analogica in sede di udienza preliminare delle  garanzie partecipative previste per il dibattimento dopo l’emendatio libelli 511.   Sorprende che l’indirizzo in questione si perpetui – privo di soluzioni di continuità, anche sul piano degli argomenti impiegati – pure dopo l’appena rammentata riforma legislativa del 1999 e, persino, dopo la coeva novella costituzionale  all’art. 111 Cost.: la pretesa assenza di un’«effettiva compromissione» del diritto  di difesa, come «conseguenza della mancata concessione d[el] termine» 512, continua a essere lo stonato leitmotiv giurisprudenziale.   Il diritto alla sospensione delle attività processuali dopo la modifica dell’imputazione è imprescindibile perché si misura, soprattutto, alla luce del diritto dell’imputato di optare tempestivamente per un rito alternativo. Non si tratta d’imporre, genericamente, una «totale omologazione» delle molteplici espressioni del  diritto di difesa nell’udienza preliminare e nel dibattimento 513, quanto, piuttosto,  di evitare che resti lettera morta la facoltà di scelta d’un rito alternativo, incomprimibile forma di esercizio del diritto di difesa: l’anticipazione del relativo termine sancito a pena di decadenza entro la conclusione dell’udienza preliminare  basta, dunque, a rendere l’art. 423 comma 1 contrario all’art. 111 comma 3 Cost.,  poiché non assicura all’imputato le adeguate condizioni di tempo per preparare la  difesa.   Dal canto suo, la giurisprudenza di legittimità ricorre a rimedi empirici, ammettendo, ad esempio, la pratica del differimento ad horas dell’udienza preliminare dopo la modifica dell’imputazione 514.   Ancora più evidenti sono i profili d’illegittimità costituzionale della disciplina  della modifica dell’imputazione nei confronti dell’imputato assente nell’udienza  preliminare 515. L’imputato «non presente» al momento della modifica dell’impu                             511 All’imputato non spetterebbe né il termine a difesa né, se contumace o assente, la notifi ca dell’estratto del verbale d’udienza contenente i nuovi profili d’accusa e ciò non implicherebbe neppure la violazione del diritto di difesa: cfr. Cass., Sez. III, 5.3.2009, Sampech, CED,  2009/243409; Cass., Sez. I, 6.7.2005, Ramovic, CED, 2005/231765, che, nella motivazione  (ined.), dà però conto del fatto che, aggiornata l’imputazione, il giudice ha disposto un differimento ad horas dell’udienza per consentire alla difesa di prepararsi in relazione al nuovo addebito, anche attraverso il deposito di atti e documenti; nonché, già, Cass., Sez. VI, 19.10.1993,  Carnazza, in Riv. pen., 1994, 1061; nella giurisprudenza di merito, Trib. Barcellona Pozzo di  Gotto, 24.6.1994, Trifirò e altri, in Giur. merito, 1995, 574, escludeva che l’art. 423 contrastasse col diritto di difesa costituzionalmente protetto.   512 Così, Cass., Sez. I, 6.7.2005, Ramovic, cit., 860.   513 Così, escludendo una simile eventualità, C. cost., 21.11.2006, n. 384.   514 Cfr. Cass., Sez. I, 6.7.2005, Ramovic, cit. Di recente, nel senso che l’art. 423 non   «escluda la possibilità di concedere il termine» a difesa, B. Giangiacomo, L’attività del GUP,  238, nota 9, che, peraltro, non chiarisce se la concessione di un tale termine, nel silenzio della  legge, configuri o no un diritto dell’imputato.   515 Sull’individuazione dell’imputato assente, v. supra, Sez. II.     Udienza preliminare 691   tazione è rappresentato ex lege dal difensore «ai fini della contestazione» (art. 423  comma 1) 516. La rappresentanza legale in capo al difensore vuol evitare – sulla  base di ragioni di economia processuale e in nome della tendenziale continuità  propria dello svolgimento dell’udienza preliminare – che questa sia sospesa affinché i nuovi profili dell’imputazione siano contestati, all’imputato assente, nelle  forme dell’art. 520, come riconosciuto in giurisprudenza 517. In tal modo, però, la  perdita del diritto di chiedere un rito alternativo per la nuova imputazione da parte  dell’imputato che – subita la modifica dell’imputazione 518 – non compaia entro le  conclusioni in udienza preliminare resta irreparabile. In realtà, il diritto personalissimo alla scelta del rito esclude che la rappresentanza dell’assente da parte del  difensore ex art. 420-bis comma 3 519 possa essere intesa come attribuzione a  quest’ultimo di tutti i poteri di cui è titolare l’imputato 520. Da qui, il contrasto  dell’art. 423 comma 1 con l’art. 111 comma 3 Cost., sul presupposto che la difesa  deve godere del diritto d’intervenire consapevolmente prima della chiusura di  ogni fase che possa comportare la perdita di chances difensive 521.   L’art. 423 comma 1 determina, pure, un’irragionevole disparità di trattamento  dell’imputato assente, rilevante ex art. 3 comma 1 Cost. da due punti di vista. Per  un verso, egli non gode, modificata l’imputazione nell’udienza preliminare, del  diritto alla notificazione dell’estratto del verbale con il nuovo addebito, come accade dopo la nuova contestazione dibattimentale 522. Per l’altro, è irragionevole  che all’anticipazione in udienza preliminare della disciplina ex artt. 420-bis ss.  non corrispondano norme tese ad assicurare la conoscenza dei nuovi profili dell’imputazione nei confronti dell’imputato non presente 523. Insomma, viola il prin                             516 Infatti, dopo l’introduzione degli artt. 420-ter ss., l’art. 423 comma 1, laddove si riferisce  all’imputato non presente, vale per il contumace e per l’assente: cfr. B. Lavarini, Il nuovo giudizio  abbreviato, 770 e nota 57; Cass., Sez. Un., 27.6.2006, Passamani, in Cass. pen., 2006, 3978.    517 Cfr. Cass., Sez. III, 5.3.2009, Sampech, cit. Criticano la scelta del legislatore, G. Garuti,  La verifica dell’accusa, 256-257; A. Scalfati, La riforma dell’udienza preliminare, 2823.    518 Cfr. T. Rafaraci, Le nuove contestazioni, 491.  519 Nel testo introdotto dalla legge 28.4.2014, n. 67: v. supra, sez. II.   520 In tali precisi termini, M. Daniele, Modifica dell’imputazione, 4019. Contra, in un fuga ce passaggio motivazionale, Cass., Sez. Un., 27.6.2006, Passamani, cit., 3978.   521 In tali precisi termini, E. Marzaduri, sub art. 1, 782.  522 In senso contrario, però, si orienta giurisprudenza costituzionale: l’irragionevole dispari tà di trattamento non può essere desunta muovendo da disposizioni «inscritte all’interno di fasi  processuali del tutto eterogenee», come l’udienza preliminare e il dibattimento, dal momento  che le pregnanti innovazioni apportate dalla legge n. 479/1999 alla prima «non ne hanno mutato le connotazioni eminentemente processuali che ne contraddistinguono l’essenza», C. cost.,  8.6.2001, n. 185 (ord.). L’impostazione è, poi, ripresa da C. cost., 21.11.2006 n. 384. Cfr., in  chiave critica, R. Bricchetti, Nella sottovalutazione del ruolo, 84; C. Grilli, Nuove contestazioni, 4522 ss.; D. Rocchi, Modifica dell’accusa, 4030-4031 ss.; per una diversa presa di posizione, sul punto, M. Daniele, Modifica dell’imputazione, 4016-4017.   523 Cfr. A. Scalfati, La riforma, 2824.     692 Fabio Cassibba e Serena Quattrocolo   cipio di uguaglianza garantire maggiormente il diritto di difesa in rapporto all’imputazione elevata nella richiesta di rinvio a giudizio rispetto all’imputazione  aggiornata ex abrupto nel corso dell’udienza preliminare 524.   Il rischio della perdita del diritto di chiedere un rito alternativo può essere addossato all’imputato solo se egli sia messo nelle condizioni di conoscere l’imputazione originaria ex art. 417 e quella modificata ex art. 423. Nel processo promosso  contro l’imputato assente simile esigenza non resta soddisfatta, poiché residuano  ipotesi in cui la conoscenza effettiva del procedimento, come presupposto per la  dichiarazione di assenza non resta assicurata: dunque, la mancata comparizione  non vale come rinuncia consapevole all’esercizio del diritto di difesa personale. In  breve, l’imputato assente patisce un doppio deficit di conoscenza circa la formulazione originaria e le vicende successive dell’imputazione 525. Inoltre, quando la  mancata partecipazione fosse derivata da una consapevole scelta dell’imputato,  quest’ultima si era misurata comunque sull’originaria imputazione: aggiornato  l’addebito, non può ulteriormente esplicare effetto abdicativo una volontà manifestata per un’imputazione non più attuale 526. Un conto è la conoscenza degli atti  depositati, altro è l’accampata prevedibilità della loro rivalutazione in vista dell’aggiornamento dell’imputazione: essendo rimasto inalterato il quadro probatorio  in udienza preliminare, l’imputato aveva fatto affidamento, ed elaborato la strategia difensiva, sulla stabilità dell’addebito 527.                               524 Per superare i dubbi esposti non convincono neppure gli ulteriori argomenti messi in   campo dalla Corte costituzionale, secondo cui la modifica dell’imputazione in seno all’udienza  preliminare sarebbe prevedibile dall’imputato: cfr. C. cost., 21.11.2006, n. 384; v. anche Cass.,  Sez. I, 6.7. 2005, Ramovic, cit. Per vero, anche nel dibattimento l’evoluzione dell’accusa è, di  regola, prevedibile dall’imputato: ma ciò non esclude il diritto del contumace alla notificazione  del verbale d’udienza con le nuove contestazioni (cfr. A. Liprino, Nuove contestazioni, 605  ss.). Inoltre, la modifica dell’imputazione può derivare da “nuove acquisizioni” nell’udienza  preliminare, tanto più frequenti alla luce dell’attuale, articolato assetto probatorio della fase,  alle quali, però, l’imputato non ha partecipato. Ma v’è di più. Limitandosi all’ipotesi considerata dalla Consulta, la tesi criticata svilisce il valore del contraddittorio argomentativo, poiché  l’esigenza di modificare l’imputazione «allo stato degli atti» ben potrebbe emergere solo durante la discussione, a cui l’imputato contumace non era stato messo nelle condizioni di partecipare.   525 Cfr., con riferimento alla figura del contumace prima della novella attuata dalla legge n.  67/2014, M. Daniele, Modifica dell’imputazione, 4020; v. anche D. Rocchi, Modifica dell’accusa, 4027 ss.    526 Cfr. A. Scalfati, La riforma, 2824.  527 Analoghe conclusioni non valgono, invece, per la contestazione del fatto nuovo, consi derata dall’art. 423 comma 2. Il complessivo tenore dell’art. 423 commi 1 e 2 porta a concludere che la rappresentanza legale in capo al difensore dell’imputato non presente vale solo ai fini  delle contestazioni considerate dal comma 1: da qui, l’impossibilità del pubblico ministero di  procedere alla contestazione del fatto nuovo in udienza preliminare nei confronti dell’imputato  non presente (cfr. F. Caprioli, Indagini preliminari, 674-675; L. Filippi, Art. 19, 193-194; A.  Nappi, Guida, 430; M. Nobili, La nuova procedura, 336-337; A. Scalfati, La riforma, 2823;     Udienza preliminare 693   10. La riqualificazione giuridica del fatto.   La Corte costituzionale 528 e la giurisprudenza di legittimità 529 hanno riconosciuto in capo al giudice dell’udienza preliminare il potere di assegnare al fatto  una qualificazione giuridica diversa da quella indicata dal pubblico ministero nell’imputazione, pur in difetto di una previsione analoga agli artt. 521 comma 1 e  597 comma 3 530.   Si badi, poi, che l’esercizio di un siffatto potere da parte del giudice dell’udienza preliminare è strumentale all’adozione di una pluralità di provvedimenti  eterogenei, non delimitati dalla canonica alternativa decisoria tipica della fase: ad  esempio, la riqualificazione del fatto ben può essere prodromica ad una declarato                             contra, R. Orlandi, Procedimenti speciali, 795, secondo cui, considerando che, nell’udienza  preliminare «non è in gioco la decisione di merito, l’atto di consenso alla nuova contestazione  può provenire anche dal difensore, ancorché privo del mandato ad hoc», operando, in tal caso,  l’art. 99 in forza del quale «il diritto che l’art. 423 comma 2 assegna all’imputato […] può […]  essere esercitato autonomamente dal suo patrocinatore»). Così, suona semplicistica ogni equiparazione con la disciplina che regola le ipotesi di modifica dell’imputazione ai sensi dell’art.  423 comma 1: solo per queste ultime, l’imputato subisce passivamente l’aggiornamento dell’addebito; di contro, il necessario consenso all’instaurazione del simultaneus processus per il  fatto nuovo porta a ritenere che il mancato riconoscimento del termine a difesa nell’udienza  preliminare non violi l’art. 24 comma 2 Cost., poiché la difesa è libera di neutralizzare l’iniziativa del pubblico ministero, addirittura condizionando la strategia dell’organo dell’accusa,  tenuto, in assenza del necessario consenso, a procedere nelle forme ordinarie. Ovvio, poi, che  l’imputato, negando il consenso, può sempre optare per un rito alternativo nel distinto procedimento, instaurato nelle forme ordinarie. Né sussiste la pretesa violazione dell’art. 3 comma 1  Cost. sul presupposto che il diritto al termine a difesa è assicurato per la contestazione del fatto  nuovo solo in dibattimento: la profonda differenza funzionale tra udienza preliminare e giudizio dibattimentale esclude l’irragionevole disparità di trattamento fra imputati. In definitiva,  una volta esclusa l’eventualità che, pure nell’udienza preliminare, l’imputato debba subire passivamente l’accrescimento della regiudicanda, rientra nella discrezionalità del legislatore la  scelta di riconoscergli il diritto alla sospensione delle attività processuali a seguito della contestazione del fatto nuovo. Sul tema v. anche, volendo, F. Cassibba, L’imputazione, 335 ss.     528 Cfr. C. cost., 17.3.2010, n. 103; C. cost., 15.7.1991, n. 347 (ord.).  529 Cfr. Cass., Sez. Un., 19.6.1996, Di Francesco, in Cass. pen., 1997, 360 ss.; nonché, fra   le altre, Cass., Sez. VI, 17.4.2012, C. e altri, CED, 2012/253695; Cass., Sez. III, 1.12.2010,  Alain e altri, Giust. pen., 2012, III, 32; Cass., Sez. VI, 12.12.2002, Monterisi, in Cass. pen.,  2004, 1341; Cass., Sez. VI, 11.12.2002, Aquilino, ivi, 1341; Cass., Sez. VI, 11.11.1998, Manno, ivi, 1999, 3539. Sul tema la letteratura è vastissima: con particolare riguardo alla fase  dell’udienza preliminare v., per tutti, anche per ulteriori riferimenti bibliografici, A. Capone,  Iura novit curia, 70 ss. e passim; F.M. Grifantini, Attività preparatorie, 99 ss.; S. Quattrocolo,  Riqualificazione, 153 ss.   530 Quello espresso dal brocardo iura novit curia sarebbe espressione d’un principio generale del sistema processuale, passibile d’applicazione analogica anche in quei contesti, procedimentali e processuali, in cui pure difetti un’esplicita previsione al riguardo: cfr., ancora,  Cass., Sez. Un., 19.6.1996, Di Francesco, cit., 367.      694 Fabio Cassibba e Serena Quattrocolo   ria d’incompetenza del giudice procedente 531. Ciò posto, il giudice dell’udienza  preliminare può pronunciare la sentenza di non luogo a procedere o il decreto che  dispone il giudizio per un fatto diversamente qualificato solo quando per tale  fatto, così come riqualificato, sia comunque competente. Viceversa, se la riqualificazione fa emergere la competenza d’un diverso ufficio del giudice dell’udienza  preliminare, l’organo procedente deve – è ovvio – spogliarsi del fascicolo attraverso la sentenza d’incompetenza: si tratta di assicurare alle parti il diritto da partecipare all’udienza preliminare davanti al giudice naturale.   L’ampio dibattito che ha fatto seguito alla ben nota sentenza resa dalla Corte  europea dei diritti dell’uomo nel caso Drassich c. Italia 532 pone, però, nuove prospettive.   Per il constante insegnamento della Corte di Strasburgo, il potere del giudice  di dare al fatto ex officio una qualificazione giuridica diversa viola l’art. 6 commi  1 e 3 lett. a e b Conv. eur. dir. uomo, qualora, alla luce delle forme e del contesto dell’attività di riqualificazione, sia stato leso il diritto dell’accusato di godere,  in maniera concreta ed effettiva, di una tempestiva e dettagliata informazione sulla nuova qualificazione giuridica e di poter preparare, in proposito, la difesa 533.  La conclusione appare ancor più solida se si muove dalla premessa – peraltro, non  unanimemente accolta – secondo cui non è dato distinguere, con nettezza, il fatto  dal diritto 534: ogni mutamento della qualifica giuridica implica, al contempo, il  mutamento del profilo fattuale dell’imputazione. Così, il doveroso adeguamento  del nostro ordinamento ai principi convenzionali, nel caso in cui la riqualificazione giuridica del fatto debba avvenire nel giudizio dibattimentale, implica – secondo un indirizzo dottrinario – che la contestazione della corretta qualifica giuridica  avvenga prima della pronuncia della sentenza di condanna, in modo tale da assicurare alla difesa l’esercizio del contraddittorio e del diritto alla prova sul fatto  diversamente qualificato 535. Benché l’indirizzo, ad oggi, maggioritario della giu                             531 Come ha affermato la Corte costituzionale, ove ha ravvisato un nesso di strumentalità   fra la verifica circa la corretta qualifica del fatto e la competenza del giudice procedente: cfr.  C. cost., 15.7.1991, n. 347 (ord.); v. anche C. cost., 23.7.1991 n. 372 (ord.).   532 Cfr. Corte eur. dir. uomo, 11.12.2007, Drassich c. Italia.  533 Cfr., fra le molte, Corte eur. dir. uomo, 24.7.2012, D.M.T. e D.K.I. c. Bulgaria, 75; Cor te eur. dir. uomo, 7.1. 2010, Penev c. Bulgaria, 35; nonché, già, Corte eur. dir. uomo, Gr. Ch.  25.3.1999, Pellisier e Sassi c. Francia, 54. Sul tema, per tutti, G. Ubertis, Principi, 56-57.    534 Cfr. G. Ubertis, La ricostruzione giudiziale, 1212; ma v. già G. Ubertis, Fatto e valore, passim. Nel medesimo senso v., fra gli altri, M. Caianiello, Mutamento del nomen iuris, 171; R.E.  Kostoris, Diversa qualificazione, 2522-2523; O. Mazza, Imputazione, 39 ss.; F. Zacché, Cassazione,  786. Sul delicato e sempre discusso tema, v., per tutti, A. Capone, Iura novit curia, passim; S. Quattrocolo, Riqualificazione del fatto, passim; nonché, volendo, F. Cassibba, L’imputazione, 63 ss.   535 Cfr. G. Illuminati, Giudizio, 877-878; G. Ubertis, Principi, 57. Per una posizione intermedia, nel senso che il diritto al contraddittorio non deve essere (previamente) assicurato alla  difesa nel caso di derubricazione o, comunque, di sostituzione con un’ipotesi criminosa più  lieve, R.E. Kostoris, Diversa qualificazione, 2518.     Udienza preliminare 695   risprudenza di legittimità reputi sufficiente che il contraddittorio sul nomen iuris  si esplichi, almeno, in un grado d’impugnazione 536, taluno ha reputato costituzionalmente illegittimi gli artt. 521 comma 1 e 597 commi 2 e 3, per contrasto con  gli artt. 76 e 77 comma 1, 111 comma 3 e 117 comma 1 Cost., laddove non estendono alla riqualificazione giuridica del fatto le medesime regole previste per la  modifica dell’imputazione ex art. 516 537.   Da qui, l’interrogativo se analoghe conclusioni valgano in sede di udienza preliminare 538, ossia in una fase non deputata a decidere sulla colpevolezza dell’imputato né ad attuare pienamente il diritto alla prova. Taluno esclude il contrasto  della disciplina che regola la modifica dell’imputazione in seno all’udienza preliminare con il dettato convenzionale 539. Si obietta che in una fase come l’udienza  preliminare – ormai, contesto spaziale e temporale, tipico per l’innesto dei riti alternativi al dibattimento – la trasposizione dell’insegnamento della Corte europea  dovrebbe far ritenere che la correzione in corso d’opera dell’imputazione non  possa prescindere dal ripristino del pieno contraddittorio e della stessa facoltà di  scelta dei riti alternativi 540. Così, «[n]on indicherebbe una diversa modulazione»  del contraddittorio, «ma piuttosto una inappagante linea di chiusura […] prevedere un meccanismo ad hoc» teso ad assicurare il contraddittorio sulla qualificazione giuridica del fatto «per il giudizio, mantenendo invece lo status quo ante per  l’udienza preliminare» 541. Si è, dunque, suggerita, in via interpretativa, l’adozione  di un meccanismo di recupero del contraddittorio interno alla fase. Il «modulo  operativo», a suo tempo elaborato dalla Corte costituzionale e, più di recente, ripreso dalle Sezioni Unite, per porre rimedio all’imputazione generica in sede di  udienza preliminare 542 sarebbe applicabile anche per rimediare all’erronea indivi                             536 Cfr., con varie accentuazioni, Cass., Sez. II, 13.11.2012, Tirenna, CED, 2013/254357;  Cass., Sez. III, 7.11.2012, Manara e altro, CED, 2013/254135; Cass., Sez. VI, 24.5.2012, Saviolo, CED, 2012/254055; Cass., Sez. II, 9.5.2012, Damjianovic e altri, in Cass. pen., 2013, p.  1975 ss. In dottrina, in senso analogo, S. Quattrocolo, Riqualificazione, 146 ss. e 287 ss.; v.  pure R. Orlandi, L’attività argomentativa, 67. Contra, Cass., Sez. I, 29.4.2011, Corsi, in Cass.  pen., 2012, 608 ss., che ravvisa una causa di nullità nella sentenza di primo grado, emessa dal  giudice sulla base di una diversa qualifica del fatto individuata ex officio.    537 Cfr. F. Zacché, Cassazione, 786; conf. R. Casiraghi, Corte europea, 119-120; F. Cassibba, L’imputazione, 281 ss. V. anche, sia pure con accenti diversi, M. Caianiello, Mutamento  del nomen iuris, 171 e 175.    538 Cfr. F. Caprioli, Indagini preliminari, 675; F.M. Grifantini, Attività preparatorie, 100  ss.; O. Mazza, “Roma e Strasburgo: questioni analoghe, sensibilità diverse”, 460 ss.   539 Sia il diritto di difesa, sia il diritto alla prova sulla nuova contestatio iuris restano salvaguardati poiché trovano adeguato spazio nella fase dibattimentale: così, R. Casiraghi, Corte  europea, 10, nota 34.   540 In tali precisi termini, O. Mazza, “Roma e Strasburgo: questioni analoghe, sensibilità  diverse”, 461.   541 T. Rafaraci, Poteri d’ufficio e contraddittorio, 1169.  542 Sul quale v., amplius, supra, 4.1.     696 Fabio Cassibba e Serena Quattrocolo   duazione del nomem iuris nella richiesta di rinvio a giudizio. Il giudice, verificato  che la qualificazione giuridica non è coerente con la descrizione del fatto, dovrebbe,  anzitutto, sollecitare il pubblico ministero a effettuare la variazione in iure; solo in  seconda battuta (ed eventualmente), dovrebbe disporre la regressione, qualora il  pubblico ministero resti inadempiente 543, o, secondo altri, dovrebbe «contesta[re]  d’ufficio [il] diverso nomen iuris» 544. Né manca chi – ponendosi su posizioni di tutela più avanzata del diritto di difesa – ritiene che, dovendo essere «anzitutto garantiti il tempo e le condizioni necessarie per preparare la difesa (anche attraverso il  compimento di investigazioni di parte), il rimedio consiste […] nella regressione  del procedimento allo stato anteriore all’instaurazione dell’udienza preliminare» 545.   Dal canto suo, la Corte costituzionale ha dichiarato inammissibile la questione di legittimità costituzionale degli artt. 424, 429 e 521 comma 1, sollevata, in  riferimento agli artt. 3, 24, 111 comma 3 e 117 comma 1 Cost., nella parte in cui  «consentono al [giudice dell’udienza preliminare] di disporre il rinvio a giudizio  dell’imputato in relazione ad un fatto qualificato, d’ufficio, giuridicamente in maniera diversa, senza consentire il previo ed effettivo sviluppo del contraddittorio  sul punto, chiedendo al [pubblico ministero] di modificare la qualificazione giuridica del fatto e, in caso di inerzia dell’organo d’accusa, disponendo la trasmissione degli atti al medesimo [pubblico ministero]». Alla luce dei petita del giudice a  quo, la questione era stata formulata in modo ancipite, venendo in gioco varie soluzioni, la cui scelta non risultava costituzionalmente imposta ma rientrava nell’ambito della discrezionalità del legislatore 546.   11. La deliberazione e la conoscenza dei provvedimenti.   L’art. 424 impone al giudice cadenze stringenti per la deliberazione, in ordine  tanto ai provvedimenti tipici della fase quanto a quelli, ulteriori ed eventuali, che  il giudice è chiamato ad assumere in tale contesto. In udienza preliminare non  opera l’art. 127, secondo cui il giudice può assumere la decisione sino a cinque  giorni dopo la conclusione dell’udienza 547: la deliberazione e la lettura dei rela                             543 Cfr. A. Capone, Iura novit curia, 73-74.   544 T. Rafaraci, Poteri d’ufficio e contraddittorio, 1170.  545 O. Mazza, “Roma e Strasburgo: questioni analoghe, sensibilità diverse”, 461-462. Per   più ampie considerazioni sul tema v., volendo, F. Cassibba, L’imputazione, 289 ss.   546 Cfr. C. cost., 17.3.2010, n. 103, sulla quale cfr. S. Quattrocolo, Riqualificazione del fat to: una parola, 331 e T. Rafaraci, Poteri d’ufficio e contraddittorio, 1161 ss.   547 Cfr. A. Cristiani, Manuale, 336; A. Molari, Lineamenti e problemi, 487; A. Nappi, Gui da, 435; A. Scalfati, L’udienza preliminare, 94; in giurisprudenza, Cass., Sez. V, 15.12.1998,  Masala, in Cass. pen., 1999, 3540 ss.; secondo Cass., Sez. V, 28.11.2001, Conidi, in Cass.  pen., 2003, 3916, il decreto che dispone il giudizio può anche essere dettato dal giudice a verbale e, solo successivamente, redatto in veste di provvedimento formalmente autonomo.     Udienza preliminare 697   tivi provvedimenti devono avvenire immediatamente dopo la chiusura della  discussione 548. Solo per la sentenza di non luogo a procedere, in virtù dell’indefettibile presenza dei «motivi» che la giustificano 549, è consentito al giudice di  provvedere non oltre il trentesimo giorno dalla lettura in udienza del dispositivo 550, ex art. 424 comma 4, sempre che «non sia possibile procedere alla redazione immediata».   Circa le forme di conoscenza dei provvedimenti, la disciplina appare farraginosa, perché l’art. 424 non è, in proposito, esaustivo, dovendosi operare una ricostruzione sistematica.   Quanto alle parti presenti, l’art. 424 comma 2 vale come una cornice, sancendo che la lettura in udienza del provvedimento equivale a notificazione per le  medesime 551. Affinché scatti la conoscenza legale occorre, però, che la presenza  delle parti sia menzionata nel verbale d’udienza (art. 148 comma 5): qui, la conoscenza legale coincide con la conoscenza effettiva. La norma – che acquista un  decisivo rilievo ai fini della facoltà di proporre impugnazione – può ovviamente  operare solo in rapporto ai provvedimenti completi al momento della loro lettura.  Una deroga significativa vale per la sentenza di non luogo a procedere, nel caso di  motivazione differita ex art. 424 comma 3 552. Il richiamo alle parti presenti in  udienza esclude che la conoscenza legale si realizzi per l’imputato assente o allontanatosi dall’aula di udienza ex art. 420-bis comma 3 553.                               548 Tocca appena notare, poi, che il principio d’immediatezza, nel pregnante significato che  emerge dall’art. 525 comma 3, opera pure per il giudice investito dello svolgimento dell’udienza preliminare, che non può, dunque, essere sostituito senza che da ciò derivi l’esigenza di rinnovare gli atti compiuti, a meno che il giudice sostituito non abbia compiuto alcun atto di natura probatoria: cfr. Cass., Sez. V, 9.2.2010, Mortillaro e altri, CED, 2010/246896.    549 Sui contenuti stilistici della motivazione della sentenza di non luogo a procedere, v. infra, 13.    550 La Corte di cassazione esclude che il giudice dell’udienza preliminare, in applicazione analogica dell’art. 544, possa nel dispositivo indicare un termine più lungo: cfr. Cass., Sez. Un.,  26.6.2002, D’Alterio, in Guida dir., 2002, fasc. 44, 67, con nota di R. Bricchetti; Cass., Sez. V,  28.4.1995, Chiurazzi, in Cass. pen., 1997, 829. In senso favorevole, G. Garuti, Mezzi di critica, 76.   551 Cass., Sez. Un., 26.6.2002, D’Alterio, cit., 68, ha precisato che «alle parti presenti non  deve essere dato avviso del deposito della sentenza di non luogo a procedere emessa a norma  dell’art. 424, nel caso in cui la stessa, anziché contestualmente, sia stata motivata nel trentesimo giorno dalla pronuncia». Da ciò si desume, a contrario, che l’avviso di deposito spetti, invece, alle parti che erano presenti alla lettura del dispositivo quando il deposito della motivazione avvenga oltre il trentesimo giorno.    552 V. anche infra, 15, circa il termine per proporre l’impugnazione avverso la sentenza di  non luogo a procedere.   553 Nel testo introdotto dalla legge n. 67/2014. La fictio iuris che impone di considerarlo  presente, perché rappresentato dal difensore, non serve per aggirare la disciplina dell’art. 424,  tanto più se si pensa che per l’udienza preliminare «[m]anca una regola – a differenza dell’art.  545 [comma 3] – secondo cui tale meccanismo rende edotti in via presentiva anche coloro che  devono ritenersi presenti» (A. Scalfati, L’udienza preliminare, 97-98; contra R. Guida, Decorrenza del termine, 3700 e nota 57).      698 Fabio Cassibba e Serena Quattrocolo   Quanto alle parti assenti e al “contumace” 554 (rectius, l’imputato giudicato  in assenza) 555, è opportuno distinguere gli strumenti di conoscenza, a seconda del  contenuto del provvedimento emesso ex art. 424.   Per il decreto che dispone il giudizio, non sorgono difficoltà: l’art. 429 comma 4, coerentemente con la natura di vocatio in iudicium, ne prevede la notificazione all’imputato e alla persona offesa, comunque non presenti alla lettura, nonché all’imputato assente 556. L’art. 133 comma 1 disp. att. estende la portata dell’art. 429 comma 4 anche nei confronti delle altre parti private non presenti in  udienza. Il quadro degli adempimenti tesi ad assicurare la conoscenza del decreto  che dispone il giudizio è completato dall’art. 131 comma 1-bis 557, che ne prevede  – peraltro, come lex minus quam perfecta – la comunicazione alle amministrazioni o enti, pubblici o a prevalente partecipazione pubblica, di appartenenza quando  il decreto ex art. 429 è emesso nei confronti di un loro dipendente e si proceda per  taluno dei delitti ivi tassativamente indicati. Lo scopo è di natura eminentemente  extraprocessuale, perché collegato all’attivazione del procedimento disciplinare  nei confronti del dipendente infedele. Del resto, l’amministrazione o l’ente, se lesi  o danneggiati dal reato del dipendente, godrebbero del regime di notificazione del  provvedimento in quanto parti private eventuali, anche solo potenziali 558.   Più complesso è il regime conoscitivo della sentenza di non luogo a procedere, difettando una previsione che garantisca espressamente il diritto delle parti assenti a ricevere la notificazione dell’avviso di deposito della sentenza o del relativo estratto 559. Posto che è fuori discussione il diritto delle parti non presenti alla                               554 Secondo la dizione che ancora compare – impropriamente – nell’art. 429 comma 1 lett. f  e comma 4. Come evidenzia G. Ubertis, “Truffa delle etichette”, 935, la «mancata soppressione dei riferimenti alla contumacia in disposizioni inerenti al contenuto della vocatio in iudicium può interpretarsi come una spia linguistica, un lapsus veritatis, scaturente da ciò che può  denominarsi “inconscio legislativo”». Infatti, dopo la riforma operata dalla legge n. 67/2014, la  locuzione «“in assenza”» non è più solo riferibile al «processo derivante da rinuncia o rifiuto  dell’imputato a parteciparvi», ma pure «a quello per il quale non sia certo che l’accusato non  abbia voluto intervenirvi» (ibidem).    555 Così, F. Caprioli, Indagini preliminari, 683; v. anche G. Garuti, L’udienza preliminare,  501 e nota 31. Per una diversa impostazione v., però, P. Tonini, M. Ingenito, La sospensione,  187, nota 7.    556 Alla luce del regime di conoscenza del decreto che dispone il giudizio, sia per le parti  presenti, che per l’imputato assente, la giurisprudenza esclude che l’omesso, immediato deposito in cancelleria del provvedimento generi alcuna nullità della vocatio in iudicium dell’imputato: cfr. Cass., Sez. III, 5.3.2009, Sampech, CED, 2009/243411.    557 Introdotto dall’art. 3 comma 5 legge 27.3.2001, n. 97, e assai integrato dall’art. 1 comma 79 legge 6.11.2012, n. 190.   558 Cfr. G.P. Voena, Profili processuali, 2705.   559 Le difficoltà derivano, anzitutto, dall’inapplicabilità del secondo periodo dell’art. 128 ai   provvedimenti assunti nell’udienza preliminare, in virtù dell’apposita clausola di salvezza: cfr.  E. Amodio, Art. 128, 93; dubitativamente v. anche D. Manzione, Art. 424, 657; nella giurisprudenza di legittimità, Cass., Sez. Un., 26.6.2002, D’Alterio, cit., 67; contra, Cass., Sez. V,  14.11.2001, Meniuno, in Cass. pen., 2002, 3686.      Udienza preliminare 699   lettura ex art. 424 di essere rese edotte dell’emissione del provvedimento, il regime di conoscenza deve essere ricavato aliunde. Per le parti private diverse  dall’imputato, soccorre la portata generale dell’art. 23 comma 2 disp. att., in forza  del quale alle medesime, se non comparse, va notificato l’estratto della sentenza  con l’avviso di deposito 560. Per l’imputato assente, la conoscenza della sentenza  di non luogo a procedere non può che derivare dall’applicazione analogica dell’art. 548 comma 2 561. L’art. 548 comma 2 impone nei suoi confronti la notifica  dell’avviso di deposito della sentenza, ma la previsione vale, expressis verbis, solo per i casi in cui la motivazione sia depositata oltre il termine fissato. Dal momento che l’imputato non comparso non ha modo di sapere, però, se il giudice si  sia avvalso dalla facoltà ex art. 424 comma 4, sembra inevitabile concludere che  all’imputato non presente alla lettura del dispositivo debba essere notificato,  quanto meno, l’avviso di deposito della sentenza di non luogo a procedere.   Analoghe difficoltà ricostruttive sorgono con riguardo alla persona offesa che  non abbia presenziato alla lettura del provvedimento: nessuna previsione le assegna il diritto a ricevere l’avviso di deposito. L’art. 23 comma 2 disp. att. parrebbe  non operare, posto che la persona offesa non riveste la qualità di parte. Ma lo stesso argomento varrebbe ad escludere pure l’applicabilità, in via analogica, dell’art.  548 comma 2 e, persino, dell’art. 148 comma 5. Talché, a prezzo di forzare il dato  letterale, occorre concludere nel senso che la persona offesa non comparsa alla  lettura del dispositivo goda del diritto di ricevere la notificazione, quanto meno,  dell’avviso di deposito della sentenza 562.   12. La sentenza di non luogo a procedere: le regole di giudizio.   Pur dopo le riforme apportate dalla legge n. 479/1999, il controllo giurisdizionale in sede di udienza preliminare resta di carattere processuale 563.    Anzitutto, va chiarito che l’oggetto della decisione è, per l’appunto, la fondatezza dell’imputazione: ogni dubbio al riguardo implica la pronuncia della senten                             560 Cfr., pure, D. Manzione, Art. 424, 658, nota 5bis.   561 V. anche, ma sulla base di un diverso percorso argomentativo, R. Bricchetti, Nessun ob bligo, 71; contra R. Guida, Decorrenza del termine, 3700, secondo cui qui scatta la rappresentanza in capo al difensore dell’imputato contumace.   562 Ritiene, invece, che a costui vada notificata anche l’estratto della sentenza, D. Manzione, Art. 424, 658, nota 5-bis. Nei confronti della persona offesa un tale meccanismo di conoscenza rende effettiva la facoltà di impugnare in cassazione il decreto di rinvio a giudizio  quando non le fosse stato notificato l’avviso di fissazione dell’udienza preliminare a norma  dell’art. 419 commi 1 e 7, posto che in tali casi solo con la notificazione del provvedimento ex  art. 429 comma 4 si realizza nella persona offesa l’indefettibile conoscenza dell’avvenuta celebrazione dell’udienza preliminare, a cui la medesima non abbia potuto partecipare senza colpa:  cfr. Cass., Sez. V, 14.3.2002, Nazzaro, in Cass. pen., 2003, 3915.   563 V. anche supra, Introduzione.     700 Fabio Cassibba e Serena Quattrocolo   za di non luogo a procedere. La conclusione andrebbe capovolta solo se si pretendesse di sostenere (in frizione, peraltro, con l’art. 27 comma 2 Cost.), che il tema  del giudizio all’esito dell’udienza preliminare fosse l’innocenza dell’imputato: ecco  che ogni dubbio al riguardo implicherebbe l’emissione del decreto ex art. 429. Ovvio, però, che l’ipotesi contrasta con l’appena rammentata natura processuale della  fase (non volta, cioè, a sciogliere l’alternativa sulla sussistenza del dovere di punire).    Ciò premesso, inedita è, invece, la profondità, sul terreno probatorio, del controllo sulla fondatezza dell’imputazione. Oltre alla ratio dell’intervento novellistico del 1999, il tenore dell’art. 425 comma 3 – in forza del quale la sentenza di  non luogo a procedere dev’essere pronunciata, non solo quando gli elementi acquisiti non siano idonei a sostenere l’accusa in giudizio, ma pure quando gli stessi  siano, a tal fine, insufficienti o contraddittori – ha indotto la Corte costituzionale a  ritenere che il controllo giurisdizionale investa, ormai, per la sua pregnanza, il  merito del processo 564.   La portata della previsione in parola, tuttavia, non è perspicua: l’insistita aggettivazione che denota gli elementi di prova acquisiti, rilevanti ex art. 425, fa coesistere  l’operatività di un criterio diagnostico e di uno prognostico su cui il giudice è chiamato a vagliare l’emissione della sentenza di proscioglimento all’esito dell’udienza  preliminare. Detto altrimenti, nella formula dell’art. 425 comma 3 si riflette  l’ambigua collocazione del giudice dell’udienza preliminare, oggi polarizzata su  due posizioni difficilmente riducibili a unità. Egli, da un lato, è chiamato a sciogliere l’alternativa fra sentenza di non luogo a procedere e decreto che dispone il giudizio sulla base di un panorama probatorio davvero completo; dall’altro, è sospinto,  mercé la centralità del dibattimento, a lasciare che il completamento del quadro  probatorio si attui in quella fase, limitandosi a una mera delibazione della fondatezza dell’imputazione in vista dell’utilità del giudizio dibattimentale.   Trova, così, terreno fertile quell’indirizzo giurisprudenziale che, valorizzando la  componente prognostica della verifica circa la sostenibilità dell’accusa, attribuisce  al giudice dell’udienza preliminare il potere di disporre la vocatio in iudicium ogniqualvolta il quadro probatorio disponibile si presti «a soluzioni aperte» 565, ossia  quando non esista una prevedibile possibilità che il dibattimento possa pervenire a  un epilogo diverso dal proscioglimento 566. In breve, solo il dibattimento è utile                               564 Cfr., per tutte, C. cost., 12.7.2002, n. 335; C. cost., 6.7.2001, n. 224. Distingue fra con trollo «sul» merito e «di» merito, sottolineando come il secondo corrisponda, oggi, ai compiti  del giudice dell’udienza preliminare, R.E. Kostoris, Udienza preliminare, 44 ss.; v. pure L. Caraceni, Poteri d’ufficio, 292; A. Casati, L’udienza preliminare, 3368 ss.; nonché già, prima della legge n. 479 del 1999, A. Sanna, Decreto di rinvio a giudizio, 1219.   565 Cass., Sez., VI, 16.11.2001, Acampora, in Cass. pen., 2002, 1632, che si rifà alla ricostruzione operata da C. cost., 15.3.1996, n. 71. V. già, prima della novella del 1999, Cass., Sez.  I, 18.11.1998, Gabriele, in Cass. pen., 1999, 3544; Cass., Sez. I, 21.4.1997, Mocera, ivi, 1998,  3384; Cass., Sez. III, 22.1.1997, Ferrara, ivi, 1998, 3383; Cass., Sez. VI, 7.5.1996, Carnevale,  in Dir. pen. proc., 1997, 174; Cass., Sez. VI, 9.10.1995, La Penna, ivi, 1996, 2705.    566 Cfr. Cass., Sez. VI, 12.1.2012, Petramala e altro, CED, 2012/252280; Cass., Sez. IV,     Udienza preliminare 701   per sciogliere i dubbi che ancora si addensano sulla fondatezza dell’imputazione  all’esito dell’udienza preliminare: secondo questo indirizzo, il criterio di valutazione per il giudice dell’imputato è «l’utilità del dibattimento, anche in presenza  di elementi di prova contraddittori o insufficienti» 567.   Sennonché, simili conclusioni frustrano la finalità del filtro a maglie assai  strette che ormai caratterizza l’udienza preliminare. Nella prospettiva di scongiurare la celebrazione di dibattimenti instaurati, non solo su imputazioni ictu oculi  davvero azzardate, ma anche su quelle probatoriamente infondate, il criterio decisorio ex art. 425 comma 3 non può che essere di tipo diagnostico 568.   L’alternativa fra non luogo a procedere e rinvio a giudizio ruota attorno al discrimine costituito dall’insufficienza o dalla contraddittorietà della prova all’esito  dell’udienza preliminare, senza che possa venire in rilievo un’ipotetica attitudine  del successivo dibattimento a integrare il quadro probatorio insufficiente o contraddittorio 569. Il pubblico ministero – in virtù delle regole di giudizio di cui  all’art. 425 comma 3 – non può pretendere che il giudice emetta il decreto che dispone il giudizio quando il quadro probatorio sia insufficiente o contraddittorio 570, a prescindere dall’esito che avrà il giudizio dibattimentale. D’altra parte, la                              6.10.2009, Pontessilli e altri, CED, 2009/245464; v. pure Cass., Sez. II, 14.5.2010, Orsini e  altri, CED, 2010/247860, secondo cui «la sentenza di non luogo a procedere esprime una prognosi negativa circa l’eventuale condanna in giudizio e non un convincimento intorno ad un  accertamento svolto ai fini di una possibile condanna».    567 Cass., Sez. VI, 26.6.2014, C., CED, 2014/260248; Cass., Sez. VI, 17.7.2012, Rolla,  CED, 2012/253127. V. anche Cass., Sez. VI, 27.11.2012, Cappello e altri, CED, 2013/254241;  Cass., Sez. II, 6.11.2012, Furlan e altri, CED, 2013/254465; Cass., Sez. IV, 25.5.2010, C.V., in  Dir. pen. proc., 2011, 331 ss., con nota di G. Sola, secondo cui solo «laddove il giudic[e] ritenga che la situazione di innocenza non sia superabile in dibattimento [in forza] dell’acquisizione di nuove prove o di una diversa e possibile rivalutazione degli elementi di prova già  acquisiti deve essere pronunciata sentenza ai sensi dell’art. 425». In dottrina, si orientano in tal  senso, F. Caprioli, Indagini preliminari, 678; M. Daniele, Profili sistematici, 208; G. Garuti,  L’udienza preliminare, 494 ss.; R.E. Kostoris, Udienza preliminare, 44.    568 In questo senso, con sostanziale coincidenza di vedute, E. Amodio, Lineamenti della riforma, 31; G. Lozzi, Lezioni, 422 ss.; A. Scalfati, La riforma, 2830; nonché, volendo, F. Cassibba, L’udienza preliminare, 93 ss.    569 Quando in sede di udienza preliminare il quadro probatorio sia insufficiente o contraddittorio, è impossibile ipotizzare quale sarà l’esito del giudizio dibattimentale: non esiste alcun  parametro giuridico che non riposi su un vaglio largamente ipotetico alla stregua del quale verificare in quale direzione un quadro probatorio, allo stato insufficiente o contraddittorio, potrà  evolversi. Perfino quando il fascicolo del dibattimento sia integralmente formato da atti provenienti dalle fasi anteriori, il giudice del dibattimento potrebbe valutare diversamente gli elementi di prova lì racchiusi, onde pervenire ad un differente risultato probatorio o, addirittura,  avvalersi dell’art. 507 comma 1-bis per acquisire coram populo prove i cui verbali siano già  nel fascicolo del dibattimento.   570 In effetti, l’insufficienza e la contraddittorietà della prova esprimono, comunque, l’inidoneità degli elementi probatori a sostenere l’accusa in giudizio (cfr. M. Daniele, Fumus delicti, 1031; M.L. Di Bitonto, Gravi indizi di colpevolezza, 3491). Sebbene la formula normativa     702 Fabio Cassibba e Serena Quattrocolo   revocabilità della sentenza di non luogo a procedere, in caso di sopravvenienza di  nuove fonti di prova idonee a giustificare il rinvio a giudizio, appare rimedio adeguato per assicurare l’effettivo rispetto dell’obbligatorietà dell’azione penale.   Va, infine, considerato come le riforme apportate dalla legge 5.12.2005, n. 251  abbiano «sostanzialmente azzerato la portata prescrittiva» dell’art. 425 comma 2  c.p.p. 571: alla luce del tenore dell’art. 157 c.p., novellato dalla legge in parola, la  declaratoria di estinzione del reato per prescrizione non può avvenire sulla base  del giudizio di bilanciamento fra circostanze 572.   13. (Segue) Non imputabilità e misure di sicurezza.   Difficoltà interpretative suscita il combinato disposto dell’art. 425 commi 1 e 4  circa il potere del giudice di accertare la non imputabilità e di pronunciare la sentenza di non luogo a procedere 573. Da un lato, la sentenza di non luogo a procedere deve essere pronunciata se l’imputato sia «persona non punibile per qualsiasi  causa» (art. 425 comma 1); dall’altro, la sua adozione è vietata quando il giudice  «ritiene che dal proscioglimento dovrebbe conseguire l’applicazione di una misura di sicurezza diversa dalla confisca» (art. 425 comma 4).   Anzitutto, la giurisprudenza 574 e l’indirizzo prevalente in dottrina 575 escludono  che il giudice dell’udienza preliminare possa pronunciare la sentenza di non luogo  a procedere nei confronti dell’imputato socialmente pericoloso, a cui, cioè, debbano essere applicate misure di sicurezza personali. Il potere di applicare provvi                            non abbia un limpido significato, è questo il senso dell’art. 425 comma 3, laddove l’impiego  della disgiuntiva «o comunque» assume un carattere esplicativo e riassuntivo dell’intera previsione. Distingue ulteriormente, E. Fassone, Formule di proscioglimento, 648: l’Autore – riprendendo quanto già sostenuto da E. Amodio, Lineamenti della riforma, 31, ad avviso del  quale, inoltre, «si impone la sentenza che esclude il rinvio a giudizio anche quando le prove,  pur sufficienti, non consentono di ritenere che il pubblico ministero sarà in grado di adempiere  al suo onere probatorio in giudizio» – sottolinea come l’art. 425 comma 3 «impone di pronunciare il non luogo a procedere non solo quando la prova [a] carico è mancante o contraddittoria  o insufficiente, ma persino quando il giudice […] ritiene che la prova, sebbene “sufficiente”,  non sia idonea a sostenere l’accusa in giudizio».   571 L’espressione è di F. Caprioli, Indagini preliminari, 676.  572 Cfr. Cass., Sez. V, 17.12.2010, Porro e altri, CED, 2010/249245.  573 In generale, sul tema v., anche per i necessari riferimenti bibliografici, M. Daniele, Pro fili sistematici, 100 ss.  574 Cfr. Cass., Sez. VI, 30.9.2008, Deidda, CED, 2008/241514. Nel senso che, alla luce del l’attuale testo dell’art. 425 comma 4, la sentenza di non logo a procedere per difetto d’imputabilità è  consentita quando non ne consegua l’applicazione di una misura di sicurezza, v., altresì, C. cost.,  4.7.2001, n. 224, sulla quale, in senso adesivo, sul punto, cfr. A.M. Capitta, Nuova fisionomia, 3363.   575 Cfr., per tutti, R. Bricchetti, Chiusura delle indagini, 145; N. Galantini, La nuova udienza, 108; F. Peroni, I nuovi epiloghi, 1214.     Udienza preliminare 703   soriamente misure di sicurezza, pur attribuito al giudice «in ogni stato e grado del  procedimento» (art. 312), patisce, in udienza preliminare, una deroga. La verifica  circa la pericolosità sociale dell’imputato dovrebbe essere rimessa alla sede dibattimentale, maggiormente garantita, perché l’accertamento che l’imputato sia persona socialmente pericolosa implica l’adozione di misure di sicurezza capaci d’incidere sensibilmente sulla libertà personale, a differenza della confisca obbligatoria che non presuppone la pericolosità sociale dell’imputato 576. Non osta a simile  conclusione l’opposta formula dell’art. 300 comma 2, secondo cui, quando l’imputato si trovi in stato di custodia cautelare e con la sentenza di non luogo a procedere gli sia applicata la misura di sicurezza del ricovero in ospedale psichiatrico  giudiziario, il giudice provvede applicando provvisoriamente la misura di sicurezza. La previsione in discorso – mai soggetta a modifiche – patisce un evidente difetto di coordinamento con le novelle che, invece, hanno coinvolto l’art. 425.   Tanto premesso, va verificato se il giudice dell’udienza preliminare possa disporre il proscioglimento sul presupposto della non imputabilità, quando non  ritenga l’imputato socialmente pericoloso. Alla luce dei poteri cognitivi assegnati  al giudice dell’udienza preliminare e dell’ormai ampio quadro probatorio a sua  disposizione, non vi sono ostacoli a ritenere che, sul piano logico, l’accertamento  della non imputabilità resti comunque possibile, indipendentemente dalla circostanza che si valorizzi la natura prognostica o diagnostica del controllo svolto dal  giudice dell’udienza preliminare. L’art. 425 comma 4, letto alla luce del – pur  anodino – tenore dell’art. 425 comma 1 varrebbe a riconoscere al giudice dell’udienza preliminare il potere di accertare e dichiarare la non imputabilità, emettendo la sentenza di non luogo a procedere, a meno che non ritenga l’imputato socialmente pericoloso 577. Si obbietta, però, che, stante la sicura esclusione del potere del giudice dell’udienza preliminare di applicare misure di sicurezza personali, sarebbe irragionevole scindere l’accertamento della non imputabilità da quello  riguardante la pericolosità sociale. È ben vero che solo il secondo implica una valutazione circa il futuro comportamento dell’imputato, demandata al giudice del  dibattimento. Ma è altrettanto vero che l’accertamento della non imputabilità non  si esaurisce in se stesso, ma funge da presupposto rispetto all’accertamento della  pericolosità sociale. Da qui, il paradosso in cui verserebbe il giudice dell’udienza  preliminare che – accertata la non imputabilità – non potrebbe, comunque, pronunciare sentenza di non luogo a procedere in forza dell’art. 425 comma 4, essendogli vietato il conseguenziale accertamento della pericolosità sociale 578. Ne de                             576 Cfr. M. Daniele, Profili sistematici, 103-104, che sottolinea pure come una simile conclusione sia avvalorata dalla modifica degli artt. 579 comma 1 e 680 comma 2, operata dalla  legge n. 479/1999, là dove, nel disciplinare le impugnazioni avverso provvedimenti che applicano misure di sicurezza, non considerano più la sentenza di non luogo a procedere.    577 Cfr., per tutti, N. Galantini, La nuova udienza, 108; F. Peroni, I nuovi epiloghi, 1214.   578 Cfr. M. Daniele, Profili sistematici, 106. Sulla base di differenti percorsi argomentativi   giungono alla medesima conclusione G. Garuti, La nuova fisionomia, 408 ss.; A. Nappi, Guida, 401; A. Scalfati, La riforma, 2831 ss.     704 Fabio Cassibba e Serena Quattrocolo   riva che il giudice dell’udienza preliminare non ha il potere di pronunciare sentenza di non luogo procedere nei casi di non imputabilità.   14. (Segue) La “sommaria” motivazione.   Il controllo compiuto dal giudice circa la fondatezza dell’imputazione all’esito  dell’udienza preliminare spiega le ragioni per le quali l’art. 426 comma 1 lett. d  prescriva solo l’«esposizione sommaria dei motivi di fatto e di diritto su cui la decisione è fondata».   Com’è stato puntualmente messo in luce, la mancata previsione del dovere  d’indicare le prove poste a base della decisione e, soprattutto, l’enunciazione delle  ragioni per le quali il giudice non ritiene attendibili le prove contrarie, imposta  dall’art. 546 comma 1 lett. e per la sentenza dibattimentale è, però, più apparente  che reale: premesso che pure la previsione appena rammentata impone al giudice  la concisa esposizione dei motivi di fatto e diritto che stanno alla base della decisione, la sommarietà della motivazione cui allude l’art. 426 non sottende certo  una «presunta semplicità e rapidità della pronuncia», ma esprime solo l’«adeguato  livello di sinteticità nella redazione della giustificazione» 579. Del resto, anche nella prassi è tutt’altro che infrequente imbattersi in motivazioni della sentenza di  non luogo a procedere assai complesse 580, la cui redazione – a loro volta – impone una larga applicazione del potere del giudice di provvedere al relativo deposito  avvalendosi del termine di cui all’art. 424 comma 4.   Tuttavia, la giurisprudenza radicalizza simili assunti: premesso che il controllo  del giudice all’esito della fase presenta un contenuto prognostico, uscirebbe indenne dal vaglio della Corte di cassazione una motivazione della sentenza di non  luogo a procedere che, pure, prescindesse dal puntuale rispetto dei criteri di valutazione dell’art. 192 581, per contemplare solo una sommaria valutazione delle fonti di prova offerte dal pubblico ministero 582.   L’indirizzo giurisprudenziale svilisce la portata dell’obbligo motivazionale che  grava sul giudice dell’udienza preliminare e, al contempo, del controllo imposto                               579 Così, nell’ambito di una diffusa ricostruzione, M. Daniele, Profili sistematici, 210, che   sottolinea come una valutazione di tipo prognostico e la peculiare natura della sentenza di non  luogo a procedere spiegano pure la ragione per la quale nel provvedimento in parola non sia  necessario riportare le conclusioni delle parti (ivi, 213-214), comunque oggetto di necessaria  menzione nel verbale d’udienza. Sul dovere del giudice di motivare adeguatamente la sentenza  di non luogo a procedere, G. Garuti, L’udienza preliminare, 498; E. Marzaduri, Art. 426, 456;  A. Molari, Lineamenti e problemi, 499 ss.; A. Scalfati, L’udienza preliminare, 97.   580 Così, ma prima ancora delle riforme in parola, A. Scalfati, L’udienza preliminare, 97.   581 Cfr. Cass., Sez. II, 14.5.2010, Orsini e altri, CED, 2010/247860. In senso critico sul   punto, M. Daniele, Profili sistematici, 211.  582 Cfr. Cass., Sez. V, 18.3.2010, Caradonna e altri, CED, 2010/246874.     Udienza preliminare 705   dall’art. 606 comma 1 lett. e. La natura prognostica del giudizio compiuto all’esito dell’udienza preliminare non implica affatto che il convincimento circa la  non fondatezza dell’imputazione possa essere sguarnito di un’effettiva giustificazione. La critica colpisce ancor più nel segno se si muove dalla premessa per cui  le regole di giudizio imposte dall’art. 425 comma 3 implicano un vaglio di tipo  diagnostico circa il valore probatorio del materiale cognitivo. La doverosa emissione della sentenza di non luogo a procedere anche nei casi in cui la prova sia insufficiente o contraddittoria 583 sembra implicare la necessità per il giudice d’indicare, quanto meno, le ragioni per le quali egli ha ritenuto di accogliere il giudizio di non fondatezza dell’imputazione. Solo entro tali limiti resta consentito al  giudice di non indicare, parallelamente, le ragioni per le quali l’opposta tesi, volta  a giustificare il rinvio a giudizio, non ha meritato accoglimento. Diversamente, si  verserebbe in un’ipotesi di motivazione apparente, ove la non fondatezza dell’imputazione sarebbe solo il frutto di «stilemi vuoti» 584.   In breve, non sembra azzardato affermare che l’impegno dell’apparato giustificativo diviene tanto più intenso quanto più rigorose sono le regole di giudizio  imposte per la fase, a maggior ragione se si pone mente al considerevole ampliamento del quadro probatorio che può realizzarsi, all’udienza preliminare, sia su  iniziativa delle parti che del giudice 585.   La necessità che la sentenza di non luogo a procedere implichi un’adeguata  motivazione discende anche, sul piano sistematico, dalla revocabilità del provvedimento. Solo la presenza di un diffuso apparato giustificativo rende effettivo il  controllo del giudice circa l’idoneità dei nuovi elementi di prova a determinare, da  soli o unitamente a quelli già acquisiti, il rinvio a giudizio ai sensi dell’art. 434 586.   15. (Segue) I contenuti eventuali della sentenza di non luogo a procedere.   La sentenza di non luogo a procedere può esibire anche due contenuti eventuali 587.  La prima di tali «statuizioni accessorie» 588 è rappresentata dalla dichiarazione   della falsità di un atto o di un documento, in forza del rinvio operato dall’art.  425 comma 5 all’art. 537, che ne può comportare, a sua volta, la cancellazione totale o parziale o, se del caso, la ripristinazione, la rinnovazione o la riforma, secondo le modalità indicate dall’organo procedente 589.                               583 V. supra, 13.   584 L’espressione è di A. Molari, Lineamenti, 499.  585 Cfr., con particolare riguardo ai poteri di cui agli artt. 421-bis e 422, A. Scalfati, L’udienza   preliminare, 96 ss.  586 Sul tema v., amplius, infra, Cap. XIV.  587 Così, F. Caprioli, Indagini preliminari, 678.  588 E.M. Catalano, Udienza preliminare, 969.  589 Tali attività non costituiscono, però, un contenuto che fa indefettibilmente seguito alla     706 Fabio Cassibba e Serena Quattrocolo   La declaratoria della falsità di un atto o di un documento non costituisce un  potere discrezionale del giudice dell’udienza preliminare, se la falsità sia stata accertata sulla base degli atti acquisiti 590. La stessa conclusione vale – ovviamente –  nel caso in cui l’oggetto del processo concerna proprio l’asserita falsità del documento 591. In effetti, l’art. 425 comma 5 regola un’ipotesi diversa da quella contemplata dall’art. 241 592, che «in sostanza riconosc[e] al giudice penale il potere  di accertare incidenter tantum l’eventuale falsità dei documenti, in sede di valutazione complessiva delle prove» 593 o, comunque, «dopo il [loro] ingresso» nel fascicolo processuale, e di disporne la trasmissione al pubblico ministero sin dal  momento in cui la sentenza di non luogo a procedere diviene inoppugnabile 594.   Il secondo contenuto eventuale della sentenza di non luogo a procedere è rappresentato dalla condanna del querelante alle spese del procedimento e ai danni.   Seguendo un’impostazione restrittiva rispetto all’ampia responsabilità in capo  al querelante originariamente prevista dall’art. 382 c.p.p. abr., l’art. 427 comma 1  prescrive che, con la sentenza di non luogo a procedere, pronunciata perché il fatto non sussiste o l’imputato non lo ha commesso, il giudice per l’udienza preliminare condanni il querelante al pagamento delle spese del procedimento anticipate  dallo Stato, sempre che si tratti di reato per il quale si è proceduto a querela della  persona offesa 595. In tal modo, la disciplina codicistica rende palese che, nel procedimento penale, a differenza di quello civile, nei rapporti fra Stato e imputato,  non vige il principio della soccombenza, nel caso in cui l’epilogo processuale sia                               dichiarazione della falsità dell’atto o del documento: queste non vengono ordinate quando possano essere pregiudicati interessi di terzi non intervenuti come parti nel processo.    590 Cfr. Cass., Sez. VI, 13.2.1997, Calcagni, in Cass. pen., 1998, 2426-2427; A. Scalfati,  L’udienza preliminare, 106.   591 Cfr. F. Zacché, La prova documentale, 218.   592 Sulla relativa portata v., da ultimo, anche per ulteriori riferimenti, F. Zacché, La prova   documentale, 217 ss.  593 Così, V. Grevi, G. Illuminati, Prove, 372. Nonostante la previsione si riferisca espres samente ai documenti, il riferimento include sia i documenti extraprocessuali sia quelli processuali, con la conseguenza che la locuzione «acquisito al procedimento», che ivi compare, «deve reputarsi comprensiva delle ipotesi di ritenuta falsità relativa tanto all’acquisizione probatoria di un documento extraprocessuale quanto alla redazione di un documento processuale (rispetto al quale, oltre a tutto, altrimenti mancherebbe la predisposizione di apposita disciplina in  materia)» (G. Ubertis, Variazioni, 2526-2527).   594 Così, G. Ubertis, Variazioni, 2527; contra, nel senso che l’obbligo di trasmissione nasce  con l’emissione della sentenza anche se impugnabile e poi impugnata», F. Cordero, Procedura  penale, 803.    595 Secondo la giurisprudenza, spetta al giudice il potere discrezionale – non censurabile in  sede di legittimità, fatta salva l’ipotesi che il relativo esercizio sia fondato su ragioni palesemente illogiche – di disporre la compensazione delle spese nel caso di proscioglimento perché  il fatto non costituisce reato, sempre che si tratti di un reato perseguibile a querela: cfr. Cass.,  Sez. V, 16.6.2004, Stara, CED, 2004/229332.     Udienza preliminare 707   favorevole al secondo, senza che ciò si ponga in contrasto con l’art. 24 Cost. 596.  Con un duplice intervento, la Corte costituzionale ha, poi, ristretto ulterior mente l’ambito della previsione in discorso. Escludendo che qui potessero venire  in gioco «condanne automatiche implicanti una responsabilità obiettiva» 597 – tale,  cioè, da prescindere dalla verifica dell’elemento psicologico del querelante –, la  Consulta, anzitutto, ha dichiarato l’illegittimità costituzionale dell’art. 427 comma 1, per contrasto con l’art. 3 Cost., nella parte in cui prevede, «nel caso di proscioglimento dell’imputato per non avere commesso il fatto, che il giudice condanni il querelante al pagamento delle spese anticipate dallo Stato anche quando  risulti che l’attribuzione del reato all’imputato non sia ascrivibile a colpa del querelante» 598. Inoltre, la Consulta ha dichiarato l’illegittimità costituzionale della  medesima disposizione, per contrasto con gli art. 3 e 24 Cost., «nella parte in cui  prevede, nel caso di proscioglimento dell’imputato perché il fatto non sussiste o  per non avere commesso il fatto, che il giudice condanni il querelante al pagamento delle spese anticipate dallo Stato anche in assenza di qualsiasi colpa a questi ascrivibile nell’esercizio del diritto di querela» 599. In definitiva, la condanna  del querelante alle spese non consegue meccanicisticamente alla pronuncia della  sentenza di non luogo a procedere nei casi in parola, ma implica che il giudice  ravvisi profili di colpa nell’esercizio del diritto di querela 600.   Fondato, invece, sulla soccombenza è il regime della responsabilità del querelante nei confronti dell’imputato e del responsabile civile citato o intervenuto  – che scatta, ovviamente, quando il querelante si sia costituito parte civile, restan                             596 Cfr. C. cost., 30.7.2003, n. 286 (ord.).  597 F. Cordero, Procedura penale, 969. Sulla «significativa parabola evolutiva», in materia   di responsabilità del querelante, «che ha condotto al definitivo ripudio del criterio della causalità automatica nell’imputazione delle spese», accolto nel testo originario dell’art. 382 c.p.p.  1930, cfr. E.M. Catalano, Udienza preliminare, 971 ss.    598 C. cost., 21.4.1993, n. 180.  599 C. cost., 3.12.1993, n. 423. Sulla portata di tali pronunce, L. Giuliani, Sull’esenzione del   querelante, 1413; A. Macchia, Sulla condanna del querelante, 1664; C. Quaglierini, Responsabilità del querelante, 2124.    600 Sul tema cfr. Cass., Sez. VI, 27.3.2009, p.c. in c. Trangoni, CED, 2009/244524; Cass.,  Sez. II, 22.5.2007, Tiranno Aiera, CED, 2007/238895. Peraltro, se il giudice non abbia provveduto alla condanna querelante al pagamento delle spese anticipate dallo Stato, a causa di un  proscioglimento erroneamente pronunciato per una causa che non ammetta tale statuizione, la  Cassazione avrebbe il discutibile potere di rettificare la sentenza impugnata: cfr. Cass., Sez. V,  13.12.2006, p.o. in c. Vicinanza, CED, 2006/236317. Ovviamente, ciò non vale qualora il giudice dell’udienza preliminare abbia invece correttamente omesso di pronunciare sulla condanna del querelante, a seguito della sentenza di non luogo a procedere emessa perché il fatto non  sussiste o perché l’imputato non lo ha commesso: l’ipotesi ha alla base il mancato accertamento della colpa del querelante, che costituisce il necessario presupposto della relativa condanna  al pagamento delle spese; l’unico rimedio è qui rappresentato dall’impugnazione della sentenza  non luogo a procedere, essendo impedita la correzione degli errori materiali: cfr. Cass., Sez. V,  8.11.2006, Nicoli, CED, 2008/235768.     708 Fabio Cassibba e Serena Quattrocolo   do escluse le ipotesi in cui querelante e parte civile siano persone diverse 601 – per  le spese dagli stessi sostenute, in forza dell’art. 427 comma 2. Qui, la condanna,  pur presupponendo necessariamente la domanda della parte interessata, come richiesto dalla previsione in parola 602, non può considerarsi automatica conseguenza dell’emissione della sentenza di non luogo a procedere: ex art. 427 comma 2,  per giusti motivi e «coerentemente con i motivi equitativi sottesi alla normativa in  materia di responsabilità del querelante» 603, le spese possono essere compensate 604. Inoltre, nel caso di colpa grave del querelante 605 – che deve essere dimostrata dall’imputato e dal responsabile civile – questi può essere condannato al risarcimento dei soli danni patrimoniali 606. La limitazione alle sole formule di proscioglimento perché il fatto non sussiste o l’imputato non lo ha commesso lascia  indenne il querelante nelle ipotesi in cui, prosciolto l’imputato perché il fatto non  sia previsto dalla legge come reato o perché non costituisce reato o per altra causa  di non punibilità, la querela avesse presentato un contenuto «altrettanto incauto o  addirittura calunnioso» 607: da qui, il profilarsi di un possibile dubbio di legittimità  costituzionale dell’art. 427 comma 2 per violazione dell’art. 3 Cost.   La distribuzione della responsabilità in materia di spese s’inverte, di regola,  quando il reato sia estinto per remissione di querela. Opera l’art. 340 comma 4 608,  in forza del quale le spese del procedimento sono a carico del querelato, salvo che  nell’atto di remissione sia stato diversamente convenuto (art. 425 comma 5).                               601 Così, F. Cordero, Procedura penale, 969, nota 3. Da altro punto di vista, qualora il querelante non sia parte e, quindi, non goda del diritto alla prova, pur nei limiti in cui esso sia riconosciuto in udienza preliminare, egli si trovi in una condizione di difficoltà a dimostrare  l’assenza di profili colposi nella proposizione della querela; né la sola impugnabilità del capo  della sentenza di non luogo a procedere che decide sulle spese e i danni con ricorso per cassazione (art. 428) pone rimedio a tali difficoltà: cfr., anche per ulteriori richiami bibliografici,  E.M. Catalano, Udienza preliminare, 972.   602 Cfr. Cass., Sez. V, 12.1.6.2011, Pineschi, CED, 2011/251702; Cass., Sez. VI, 27.3.2009,  Trangoni, cit.; Cass., Sez. I, 16.12.2007, Di Girolamo, CED, 2007/239228, secondo cui all’inerzia dell’imputato non può porre rimedio la domanda del pubblico ministero.    603 E.M. Catalano, Udienza preliminare, 970.  604 Per un’esemplificazione, A. Scalfati, L’udienza preliminare, 119, secondo cui può darsi   che l’imputato abbia contribuito a provocare la condotta negligente del querelante e che meriti,  così, di condividerne le perdite economiche.    605 Si tratta di un’ipotesi che ricalca quella della responsabilità per la c.d. lite temeraria,  prevista dall’art. 96 c.p.c. e che, secondo la giurisprudenza, implica la «trascuratezza del più  alto grado [nel] non avvertire [il querelante] l’ingiustizia di una pretesa, ancorché essa appaia  palese a chi valuti i fatti con ponderazione ed imparzialità» (Cass., Sez. V, 16.6.2004, Garino,  CED, 2004/229333). Riconduce tali ipotesi all’abuso del diritto di querela, E.M. Catalano,  Udienza preliminare, 972-973.    606 Fatto salvo il diritto dell’imputato e del responsabile civile di richiedere il risarcimento  del danno dinanzi al giudice civile: cfr. A. Scalfati, L’udienza preliminare, 120.   607 F. Cordero, Procedura penale, 969.  608 Così come modificato dall’art. 13 legge 25.6.1999, n. 205.     Udienza preliminare 709   16. Il ricorso per cassazione avverso la sentenza di non luogo a procedere.   Originariamente modellato sul sistema delle impugnazioni ordinarie previste  per il giudizio di merito, il regime delle impugnazioni avverso la sentenza di non  luogo a procedere è stato modificato in profondità per opera della legge 20.2.2006, n.  46. In passato, la sentenza di non luogo a procedere era appellabile, dal pubblico  ministero e dall’imputato 609, nonché sempre ricorribile per cassazione: tali mezzi  di critica risultavano disciplinati – peraltro, incongruamente in rapporto alla funzione assegnata dalla sentenza di non luogo a procedere – da regole per lo più  analoghe a quelle previste per l’impugnazione della sentenze dibattimentali 610.  Ora, l’attuale tenore dell’art. 428 contempla il ricorso per cassazione come unico  mezzo d’impugnazione della sentenza in parola 611.   Legittimati a proporre ricorso per cassazione sono, da un canto, il procuratore della Repubblica e il procuratore generale ex art. 428 comma 1 lett. a,  dall’altro, l’imputato, a meno che, nei confronti di quest’ultimo, la sentenza di  non luogo a procedere fosse stata pronunciata perché il fatto non sussiste o perché  l’imputato non lo ha commesso ex art. 428 comma 1 lett. b. Al proposito, tocca  evidenziare il mancato coordinamento, da parte della legge n. 46/2006, con l’art.  607 comma 1, che, per l’imputato, continua a non porre limiti alla ricorribilità oggettiva della sentenza di non luogo a procedere 612. Se è vero che l’espressa enunciazione negativa, contenuta nell’art. 428 comma 1 lett. b, deve misurarsi, in linea  di principio, con l’art. 111 comma 7 Cost., è innegabile che, in tali casi, il ricorso  per cassazione dell’imputato sarebbe inammissibile per mancanza di interesse, ex  art. 591 comma 1 lett. a 613.                               609 Fatto salvo il limite previsto dall’allora vigente testo dell’art. 593 comma 3, in forza del  quale non erano appellabili, bensì solo ricorribili per cassazione, le sentenze relative a contravvenzioni punite con la sola pena dell’ammenda o con pena alternativa.    610 Così, prima della riforma operata dalla legge n. 46/2006, M. Daniele, Profili sistematici,  121.    611 Sulla novella apportata dalla legge n. 46/2006 all’art. 428 cfr. H. Belluta, Ripensamenti, 77  ss. e spec. 86 ss.; G. Garuti, Mezzi di critica, 63 ss.; G. Garuti-G. Dean, I nuovi ambiti soggettivi,  131 ss. L’inappellabilità della sentenza di non luogo a procedere è stata confermata dalla Corte costituzionale, che ha dichiarato manifestamente inammissibile la questione di legittimità costituzionale dell’art. 428, nella parte in cui in cui ha soppresso la facoltà del pubblico ministero di proporre  appello avverso la sentenza di non luogo a procedere, per un preteso contrasto con gli artt. 3, 111 e  112 Cost.: cfr. C. cost., 18.1.2008, n. 4 (ord.), che ha, contemporaneamente, dichiarato la manifesta  inammissibilità di un’analoga questione di legittimità costituzionale della disciplina transitoria di cui  all’art. 10 della legge n. 46 del 2006. In seguito, un’analoga questione di legittimità costituzionale  sollevata a proposito dell’art. 428 è stata dichiarata infondata da C. cost., 4.7.2009, n. 242, sulla quale v., per tutti, M. Bargis, La Corte costituzionale, 149 ss.   612 Cfr. M. Bargis, Impugnazioni, 982 ss.; H. Belluta, Ripensamenti, 100-101; G. Garuti,  Mezzi di critica, 73-74; G. Spangher, Legge Pecorella, 69.   613 Così, M. Bargis, Impugnazioni, 982.     710 Fabio Cassibba e Serena Quattrocolo   Quanto alla persona offesa, il regime d’impugnazione della sentenza di non  luogo a procedere risulta maggiormente articolato 614. Per un verso, il ricorso per  cassazione continua a essere ammesso, in favore della persona offesa, per violazione del contraddittorio, nelle tradizionali ipotesi di nullità degli atti dell’udienza  preliminare previsti dall’art. 419 comma 7 (art. 428 comma 2 primo periodo) 615:  si tratta di vizi della vocatio in iudicium disposta dal giudice, che ha omesso di far  notificare alla persona offesa – la cui identità e il cui domicilio risultino dal contenuto del fascicolo trasmesso ex art. 416 comma 2 – l’avviso di fissazione dell’udienza preliminare, unitamente alla richiesta di rinvio a giudizio. Per altro verso, oggi la sentenza di non luogo a procedere è pure ricorribile per cassazione da  parte della persona offesa, costituitasi parte civile 616.   Da qui, però, l’addensarsi di dubbi interpretativi circa la legittimazione a proporre ricorso per cassazione in capo al danneggiato dal reato, pur esso costituitosi parte civile, nonché, correlativamente, circa gli effetti delle ricorso per cassazione proposto dalla parte civile 617. A fronte di un indirizzo giurisprudenziale  nettamente minoritario, secondo cui il mero danneggiato dal reato costituitosi parte civile sarebbe stato legittimato a esperire il ricorso per cassazione avverso la  sentenza in parola 618, le Sezioni Unite, accogliendo l’indirizzo maggioritario 619,  hanno assunto un atteggiamento di chiusura. Il mero danneggiato dal reato, costituitosi parte civile, non risulta legittimato a ricorrere per cassazione avverso la  sentenza di non luogo a procedere 620, poiché siffatta impugnazione, destinata all’esclusiva tutela degli interessi della persona offesa, mediante il perseguimento  dell’obiettivo del rinvio a giudizio dell’imputato, non potrebbe ritenersi limitata ai  soli effetti civili 621. Infondati – nella prospettiva accolta dalle Sezioni Unite – i                               614 Cfr. E.M. Catalano, Udienza preliminare, 979, secondo cui, a seguito della legge n.  46/2006, l’art. 428 comma 2 addirittura amplia i poteri di impugnazione riconosciuti alla persona offesa anteriormente a tale intervento riformatore.   615 La giurisprudenza di legittimità riconosce poi che, in tali casi, il ricorso per cassazione  avverso la sentenza di non luogo a procedere può essere proposto anche dal pubblico ministero, su sollecitazione della persona offesa: cfr. Cass., Sez. V, 20.7.2009, Manzo e altri, CED,  2009/245091.    616 Sui motivi per cui è ammesso il ricorso per cassazione v. immediatamente infra.  617 Sul tema v., in generale, D. Fiasconaro, Sentenza di non luogo a procedere, 159 ss.;   E.M. Mancuso, La modifica delle norme, 150 ss.   618 Cfr. Cass., Sez. V, 22.2.2008, De Simone e altri, CED, 2008/239385; Cass., Sez. IV,   25.10.2006, Martinelli e altri, CED, 2006/236249.  619 Cfr., fra le altre, Cass., Sez. II, 12.6.2007, Pica e altro, CED, 2007/237300; Cass., Sez.   V, 15.1.2007, Reggiani, CED, 2007/235863.  620 Cfr., in tal senso, G. Garuti, Mezzi di critica, 74; G. Garuti-G. Dean, I nuovi ambiti sog gettivi, 150.  621 Cfr. Cass., Sez. Un., 29.5.2008, D’Eramo, in Cass. pen., 2009, 102 ss., con nota di G.   Andreazza, secondo cui, fra l’altro, una limitazione ai soli effetti civili, «tuttora esplicitamente  imposta dall’art. 576 [comma 1] per le impugnazioni della parte civile contro le sentenze pro   Udienza preliminare 711   pretesi dubbi di legittimità costituzionale dell’art. 428 comma 2, sollevati in relazione agli artt. 3 e 112 Cost. L’avere riconosciuto alla persona offesa un ampio  potere d’impugnazione, rispetto a quello, più limitato, assegnato alla parte civile  in rapporto alle sentenze di proscioglimento, non è scelta irragionevole. La parte  civile vanta un interesse ad impugnare la sentenza di proscioglimento ogni qualvolta la stessa, divenuta irrevocabile, esplichi autorità di cosa giudicata nel giudizio civile o amministrativo di danno 622: analogamente a quanto vale in rapporto al  difetto di legittimazione della parte civile a chiedere la revoca della sentenza di  non luogo a procedere, nessun interesse, invece, vanta la parte civile ad impugnare una sentenza priva di tale efficacia preclusiva, ben potendo il soggetto danneggiato perseguire la pretesa risarcitoria nella sede propria.   Il ricorso per cassazione va proposto, a pena d’inammissibilità, entro il termine di quindici giorni, previsto dall’art. 585 per i provvedimenti presi in camera  di consiglio 623: l’individuazione del relativo dies a quo si lega – ovviamente – al  regime di conoscenza del provvedimento terminativo dell’udienza preliminare, in  forza dell’art. 424 624.   Per quanto riguarda i motivi, il tenore dell’art. 606 comma 1 lett. d esclude che  il ricorso per cassazione avverso la sentenza di non luogo a procedere possa essere proposto per la mancata assunzione di una prova contraria, decisiva, richiesta  nel corso dell’istruzione dibattimentale ai sensi dell’art. 495 comma 2 625: viene                               nunciate in giudizio, non è prevista dall’art. 428 comma 2, oltre ad essere incompatibile con la  natura della decisione conclusiva dell’udienza preliminare, priva di effetti irrevocabili sul merito della controversia». V. anche, da ultimo, Cass., Sez. VI, 22.11.2011, Liotta e altri, CED,  2011/252774; Cass., Sez. II, 19.2.2010, Caletti e altri, CED, 2010/246728.   622 Per più ampie considerazioni in rapporto all’interesse ad impugnare della parte civile  anche le sentenze di proscioglimento sfornite di efficacia preclusiva, pronunciate in giudizio  dibattimentale o in quello abbreviato cui la parte civile abbia acconsentito, M. Bargis, Impugnazioni, 914 ss. V. pure H. Belluta, Ripensamenti, 91 ss.   623 Cfr. Cass., Sez. VI, 31.1.2011, Rienzi e altro, CED, 2011/250031, ove si specifica che  nel caso in cui alla lettura al dispositivo non si accompagni la contestuale redazione della motivazione, il termine per impugnare inizia a decorrere dalla scadenza del trentesimo giorno dalla pronuncia, allorché la motivazione sia depositata entro quest’ultimo termine. V. anche Cass.,  Sez. VI, 7.5.2008, Formisano e altri, CED, 2008/240076; Cass., Sez. I, 12.3.2008, Capocci,  CED, 2008/239801; Cass., Sez. VI, 10.11.2007, Lancella, CED, 2007/238156. Nel senso, invece, che nei casi di motivazione “differita” ex art. 424 comma 4, il termine per impugnare è di  quarantacinque giorni, Cass., Sez. IV, 22.9.2010, Poloni e altro, in Dir. pen. proc., 2011, 173.  Sull’individuazione del termine per impugnare la sentenza di non luogo a procedere v., da ultimo, V. Maffeo, Incertezze giurisprudenziali, 175 ss.    624 V. supra, 24. Tuttavia, per Cass., Sez. V, 23.6.2009, Granifero, CED, 2009/244606, il  termine per proporre l’impugnazione decorre, quanto al procuratore generale, dalla data della  comunicazione dell’avviso di deposito e non dalla scadenza del termine previsto per il deposito  della motivazione, «quantunque tale comunicazione intervenga prima di detta scadenza».   625 In tal senso, ancor prima dell’interpolazione dell’art. 606 comma 1 lett. d per opera della  legge n. 46/2006, M. Daniele, Profili sistematici, 145; T. Rafaraci, La prova contraria, 245.     712 Fabio Cassibba e Serena Quattrocolo   qui in gioco il rispetto del principio di tassatività dei mezzi di impugnazione, che  non può essere aggirato nemmeno facendo leva sul novellato art. 422, volto  all’acquisizione delle prove decisive ai fini dell’emissione della sentenza ex art.  425 626. Secondo la Cassazione, invece, il controllo sulla motivazione della sentenza di non luogo a procedere, ex art. 606 comma 1 lett. d o lett. e, non può avere  per oggetto gli elementi acquisiti dal pubblico ministero, ma solo la giustificazione adottata dal giudice nel valutarli e, quindi, la riconoscibilità del criterio prognostico adottato per escludere che l’accusa sia sostenibile in giudizio 627.   Sull’impugnazione la Corte di cassazione decide in camera di consiglio, con le  forme previste dall’art. 127 (art. 428 comma 3). Non operano qui le forme maggiormente semplificate dell’art. 611, che regola il rito camerale di fronte ai giudici  di legittimità 628. È fuori discussione, però, che le forme procedimentali del giudizio  richiedano, inevitabilmente, taluni aggiustamenti al modello camerale base 629. Anzitutto, resta fermo che dinanzi alla Cassazione, le parti non compaiono personalmente ma solo a mezzo dei rispettivi difensori, con la ragionevole conseguenza che  dovrebbero essere esclusi dal novero dei soggetti destinatari dell’avviso di fissazione dell’udienza le parti private e la persona offesa; né l’imputato ha diritto di essere  sentito o di partecipare all’udienza; inoltre, entro cinque giorni prima dell’udienza  possono essere presentate non solo memorie ma anche motivi nuovi, poiché solo in  tal modo si ovvia alla previsione del termine a comparire di dieci giorni ex art. 127  comma 1, inferiore a quello di quindici giorni valido, in generale, per la presentazione dei motivi nuovi a norma dell’art. 585 comma 4 630.   17. Il decreto che dispone il giudizio: i requisiti della vocatio in iudicium.   Il decreto che dispone il giudizio enuncia l’accusa, per la quale instaura il giudizio dibattimentale 631: ovvio che, dal punto di vista strutturale, contenga tutti i                               626 Cfr. E.M. Catalano, Udienza preliminare, 978; G. Garuti, Mezzi di critica, 77; contra,  prima della riforma dell’art. 422 per opera della legge n. 479/1999, G.M. Anca, Udienza preliminare, 56.    627 Così, Cass., Sez. VI, 26.4.2012, Broccio e altri, CED, 2012/252719. Cfr., pure, Cass.,  Sez. II, 14.5.2010, Orsini e altri, CED, 2010/247860; Cass., Sez. V, 21.4.2010, Caradonna e  altri, CED, 2010/246874. V. anche H. Belluta, Ripensamenti, 101 ss.    628 Destinato a operare solo quando il ricorso per cassazione venga reputato prima facie  inammissibile dal presidente e, pertanto, assegnato alla sezione funzionalmente competente:  opera, qui, per ragioni di celerità processuale, un contraddittorio di tipo meramente calcolare:  cfr. M. Bargis, Impugnazioni, 1002. V. anche H. Belluta, Ripensamenti, 102 ss.    629 Cfr. E.M. Catalano, Udienza preliminare, 978; G. Garuti, Mezzi di critica, 78.  630 Per tale complessiva ricostruzione cfr. G. Garuti, Mezzi di critica, 79-80.  631 Così, se come veicolo dell’accusa miglior veste formale del provvedimento dovrebbe   essere l’ordinanza, come atto d’impulso per l’instaurazione del dibattimento prevale la forma     Udienza preliminare 713   requisiti della vocatio in iudicium nei confronti dell’imputato.  Alla luce della funzione di necessario impulso per la celebrazione del dibatti mento, che implica l’investitura del relativo giudice rispetto al dovere di sciogliere l’alternativa sul merito della regiudicanda, si spiega perché il provvedimento  non sia revocabile dal giudice che lo ha emesso 632, né impugnabile 633.   Il decreto che dispone il giudizio reca, anzitutto, l’ovvia indicazione delle generalità dell’imputato e delle altre indicazioni personali che valgono a identificarlo, ex art. 429 comma 1 lett. a. L’incerta identificazione è causa di nullità assoluta del decreto 634. Un’analoga conclusione vale per l’omessa indicazione dell’imputato – in piena simmetria rispetto al contenuto della richiesta di rinvio a  giudizio: nel silenzio dell’art. 429, operano gli artt. 178 comma 1 lett. c e 179.   Completano i requisiti funzionali al perfezionamento della funzione di vocatio  in iudicium l’indicazione del dispositivo e del giudice competente per il giudizio  ex art. 429 comma 1 lett. e 635, nonché quella del luogo, del giorno e dell’ora della comparizione ex art. 429 comma 1 lett. f 636, che dev’essere individuata rispet                            del decreto: cfr. F. Cordero, Procedura penale, 916-917. Per una diffusa ricostruzione circa la  funzione preparatoria del dibattimento rivestita dal decreto che dispone il giudizio, cfr. F.M.  Grifantini, Attività preparatorie, 70.   632 Cfr. Cass., Sez. I, 16.12.2010, Florio e altro, CED, 2010/249355, secondo cui il provvedimento di revoca è abnorme e, dunque, immediatamente ricorribile per cassazione.   633 Fatta eccezione per le ipotesi di abnormità.   634 Cfr., anche per la critica rispetto alla tesi che ravvisa, qui, una nullità a regime intermedio,   F.M. Grifantini, Attività preparatorie, 78-79. Quanto alla mancata indicazione della persona offesa ex art. 429 comma 1 lett. b, nonché, pure nel silenzio della legge, delle parti private eventuali e  degli enti esponenziali, viene qui in gioco un regime d’invalidità di minore intensità rispetto a  quello che concerne l’imputato, operando una nullità a regime intermedio ex artt. 178 lett. c e 180  (ivi, 78 ss.) Sul regime di conoscenza del decreto che dispone il giudizio, con particolare riguardo  alle parti private eventuali, in forza degli artt. 424 e 429 comma 4, v. supra, 24.   635 A norma dell’art. 132 comma 1 disp. att. quando la corte d’assise o il tribunale individuato come competente sia diviso in sezioni, il decreto che dispone il giudizio contiene anche  l’indicazione della sezione davanti alla quale le parti devono comparire. Un’analoga conclusione vale, nei medesimi casi, per la corte d’assise d’appello e per la corte d’appello ex art.  598. La giurisprudenza, peraltro, appare divisa circa le conseguenze della mancata indicazione  della sezione: escludono che qui operi una causa di nullità Cass., Sez. V, 5.6.2003, Longo,  CED, 2003/227150; Cass., Sez. V, 29.12.1999, La Porta, in Cass. pen., 2000, 3118; contra,  valorizzando la natura di vocatio in iudicium del decreto ex art. 429, Cass., Sez. III, 31.3.2000,  Evola, in Cass. pen., 2001, 598; Cass., Sez. V, 9.10.1995, Branchi, CED, 1995/203005, secondo cui viene in gioco una nullità assoluta, sempre che la mancata indicazione generi un’assoluta incertezza nelle parti circa il luogo di comparizione. In dottrina, F.M. Grifantini, Attività  preparatorie, 78 ss.; nel senso, invece, che venga qui in gioco una nullità a regime intermedio,  G. Garuti, La verifica dell’accusa, 306.   636 A norma dell’art. 429 comma 3, il termine a comparire non può essere inferiore a venti  giorni, ma non superiore a sessanta giorni, qualora si proceda per i delitti indicati nell’art. 429  comma 3-bis: in quest’ultimo caso, la trasgressione è valutabile in sede disciplinare, ma non  inficia la validità dell’atto (così, F. Cordero, Procedura penale, 918).      714 Fabio Cassibba e Serena Quattrocolo   tando i criteri di priorità di cui all’art. 132-bis disp. att. per la formazione dei ruoli  d’udienza.   La mancanza del dispositivo è stata autorevolmente ricondotta dalla dottrina a  un caso di inesistenza dell’atto, difettando il nucleo essenziale del provvedimento  in cui si manifesta il suo scopo tipico 637. Sennonché, la conclusione appare oltremodo rigorosa. Il decreto ex art. 429, in rapporto alla funzione di atto che realizza  la vocatio in iudicium, non sembra possa dirsi inesistente per la mera mancanza  del dispositivo. A differenza del dispositivo della sentenza di non luogo a procedere che – ovviamente non assolve ad alcuna funzione d’impulso processuale – la  mancata indicazione, nel decreto ex art. 429, del comando in forza del quale l’imputato è rinviato in giudizio non intacca la natura dell’atto sino a renderlo inesistente. Piuttosto, opera una nullità meramente relativa 638: tale comando non attua  la citazione dell’imputato, realizzata dagli altri requisiti ex art. 429 comma 1 lett.  e ed f, né la relativa omissione lede le prerogative della difesa o del pubblico ministero in vista del successivo giudizio dibattimentale.   Proprio alla luce della funzione dell’atto, ben diverse sono le conclusioni per  l’omissione o l’erronea indicazione del luogo e del giorno della comparizione: qui  scatta una nullità assoluta, in forza degli artt. 178 comma 1 lett. c e 179 639.  L’identico vizio opera nell’ipotesi in cui il decreto che dispone il giudizio non sia  tradotto per l’imputato che dimostri di non comprendere la lingua italiana 640.   Infine, quanto al mancato avvertimento all’imputato che, non comparendo, sarà giudicato in contumacia, il rinvio operato dall’art. 429 comma 2 all’intera formula dell’art. 429 comma 1 lett. f rende indiscutibile la sussistenza di una causa  di nullità, a regime intermedio 641.                               637 Cfr. F.M. Grifantini, Attività preparatorie, 77-78.   638 Si sa che l’inesistenza presuppone il difetto di una specie d’invalidità codificata: per   quanto il tenore dell’art. 429 comma 2 non brilli per la tecnica di redazione, la nullità espressa  è qui prevista anche per la mancanza del dispositivo del decreto che dispone il giudizio.   639 Invero, la mancata o insufficiente menzione nell’art. 429 comma 2 dei requisiti indicati  nell’art. 429 comma 1 lett. e non ha rilievo, dal momento che lo stesso tenore dell’art. 429  comma 2 suona pleonastico, alla luce dell’art. 179: cfr. F. Cordero, Procedura penale, 917;  F.M. Grifantini, Attività preparatorie, 76-77. Dal canto suo, la giurisprudenza afferma che la  nullità non sussiste nel caso in cui l’errore nell’indicazione del giorno della comparizione contenuta nel decreto che dispone il giudizio sia pienamente riconoscibile e inidoneo a ingenerare  equivoco sulla data effettiva: cfr. Cass., Sez. II, 17.2.2011, Boccuni, CED, 2011/250247;  Cass., Sez. II, 6.12.2005, Biondolillo e altri, CED, 2005/232930; nonché, Cass., Sez. VI,  13.11.2003, Luise, CED, 2003/226935; Cass., Sez. VI, 19.9.1998, Gabrini, in Cass. pen., 2000,  729; Cass., Sez. VI, 30.9.1996, Rotondale, in Cass. pen., 1997, 2817. Quanto, invece, all’indicazione dell’ora della comparizione, l’omissione o l’erronea indicazione genera, per Cass.,  Sez. IV, 21.10.1998, Cantini, in Cass. pen., 1999, 3538, una nullità assoluta, mentre, per Cass.,  Sez. I, 1°.12.1999, Tropea, ivi, 2000, 2736, una nullità meramente relativa.   640 Sul punto v. supra, 6.   641 Cfr. F.M. Grifantini, Attività preparatorie, 78; Cass., Sez. VI, 25.1.2001, T., CED,   2011/248977; contra, Cass., Sez. II, 19.4.2011, De Pasquale e altri, CED, 2011/250254; Cass.,  Sez. V, 14.2.2005, Arziliero e altro, CED, 2005/231776.      Udienza preliminare 715   18. (Segue) L’enunciazione in forma chiara e precisa dell’accusa.   L’art. 429 comma 1 lett. c rende esplicita un’ulteriore simmetria rispetto ai  requisiti della richiesta di rinvio a giudizio, in rapporto alla qualità descrittiva  dell’imputazione 642: il fatto e le eventuali circostanze aggravanti e quelle che possono comportare l’applicazione di misure di sicurezza devono essere enunciati «in  forma chiara e precisa» 643, accompagnati dall’indicazione degli articoli di legge  che si assumono violati 644, coerentemente con quanto previsto dall’art. 111 comma 3 Cost. e dall’art. 6 comma 3 lett. b Conv. eur. dir. uomo, in rapporto alla necessaria e dettagliata indicazione dei motivi e delle ragioni dell’accusa 645.    La già rammentata funzione di vocatio in iudicium rivestita dal decreto dispositivo del giudizio induce a ritenere che la mancata osservanza dell’art. 429 comma 1 lett. c, contemplata dall’art. 429 comma 2, generi una nullità assoluta 646,  per violazione degli artt. 178 comma 1 lett. b e 179 o, quanto meno, una nullità a  regime intermedio, stante l’inosservanza delle disposizioni che concernono l’intervento e l’assistenza dell’imputato ex artt. 178 comma 1 lett. b e 180 647. Peraltro, la giurisprudenza 648 svilisce la funzione del provvedimento in parola, tendendo «a degradare a nullità relativa il vizio consistente nella carenza o nella genericità della descrizione del fatto» 649: così, la nullità è sanata se non eccepita entro                               642 Cfr. F. Cordero, Procedura penale, 917-918; G. Garuti, L’udienza preliminare, 499;  F.M. Grifantini, Attività preparatorie, 85 ss.    643 Il tenore della previsione è il frutto dell’interpolazione operata dall’art. 18 legge n. 479/1999,  che ha, al contempo, analogamente modificato l’art. 417 comma 1 lett. b: v. pure supra, 3.    644 Sull’inosservanza del dovere di indicare anche gli articoli di legge che si assumono violati, colpita dalla nullità esplicitamente prescritta dall’art. 429 comma 2, cfr. F.M. Grifantini,  Attività preparatorie, 97 ss.    645 Tocca precisare che, secondo la giurisprudenza, il giudice non è indefettibilmente vincolato a pronunciare il decreto che dispone il giudizio per il fatto così come descritto nell’imputazione, ben potendo egli escludere la sussistenza di una circostanza aggravante e disporre la  vocatio in iudicium per il reato semplice: così, da ultimo, Cass., Sez. VI, 24.5.2012, Cava e altri, CED, 2012/252791. Sempre secondo la giurisprudenza, è di conseguenza, «abnorme il  provvedimento del giudice dibattimentale che, investito del giudizio in ordine al reato depurato  della circostanza aggravante, dichiari la nullità del decreto che dispone il giudizio e restituisca  gli atti al giudice dell’udienza preliminare sull’erroneo presupposto che [quest’ultimo] non abbia il potere di sindacare la sussistenza delle circostanze aggravanti» (Cass., Sez. VI, 24.5.2012,  Cava e altri, CED, 2012/252792).    646 Cfr., ampiamente, F.M. Grifantini, Attività preparatorie, 94 ss.   647 Cfr. F. Cordero, Procedura penale, 917-918; M. Panzavolta, L’imputazione difettosa, 361.   648 Che pure esclude l’impiego della correzione di errori materiali ex art. 130 per emendare   un’imputazione descritta in forma carente: cfr., da ultimo, Cass., Sez. V, 7.4.2011, Ghilardi,  CED, 2011/250404.   649 Così, criticamente, E.M. Catalano, Udienza preliminare, 988; F.M. Grifantini, Attività  preparatorie, 85 ss.     716 Fabio Cassibba e Serena Quattrocolo   l’accertamento della regolare costituzione delle parti 650.  Tocca, peraltro, notare che la portata della declaratoria della nullità del decreto   che dispone il giudizio da parte del giudice del dibattimento, in applicazione dell’art. 429 comma 2 appare, ormai, evanescente. Gioca qui un ruolo decisivo la ricostruzione offerta dalle Sezioni Unite circa i poteri del giudice dell’udienza preliminare di sollecitare il pubblico ministero a precisare l’imputazione contenuta nella  richiesta di rinvio a giudizio, qualora la relativa enunciazione fosse generica. L’organo procedente gode, in prima battuta, del potere di “sollecitare” il pubblico ministero a perfezionare l’enunciazione del capo d’imputazione; e, in seconda battuta,  qualora l’organo dell’accusa non ottemperi alla necessaria integrazione, quello di  restituirgli gli atti affinché questi provveda a meglio enunciare l’imputazione in una  nuova richiesta di rinvio a giudizio 651. Il meccanismo giurisprudenziale in parola è  destinato, a maggior ragione, a operare, secondo le Sezioni Unite, nei casi in cui –  non emendata l’imputazione “carente” in udienza preliminare – il decreto che dispone il giudizio sia dichiarato nullo dal giudice del dibattimento, con conseguente  trasmissione degli atti al giudice dell’udienza preliminare 652.   A una conclusione radicalmente diversa perviene chi ravvisa nella genericità  dell’imputazione una causa di nullità della richiesta di rinvio a giudizio 653. L’accusa  enunciata nel decreto che dispone il giudizio, “ripete” contenutisticamente l’imputazione elevata dal pubblico ministero nella richiesta di rinvio a giudizio, fatti salvi  in casi in cui l’imputazione, ab initio formulata in forma chiara e precisa, sia stata  modificata ex art. 423 nel corso dell’udienza preliminare 654, non avendo il giudice  alcun potere d’integrare un’imputazione carente 655. La conclusione è segnata. Il  giudice dibattimentale, che rilevi la genericità dell’accusa contenuta nel decreto che  dispone il giudizio, deve disporre la trasmissione degli atti all’organo dell’accusa,                               650 Cfr., fra le altre, Cass., Sez. V, 20.11.2009, L., CED, 2009/245734; Cass., Sez. IV,  15.1.2002, Ferraro, CED, 2002/22837; nonché già Cass., Sez. II, 16.4.1996, in Cass. pen.,  1998, 60. In dottrina, G. Garuti, L’udienza preliminare, 500-501.   651 V. supra, 4.1.  652 Cfr. Cass., Sez. Un., 10.12.1997, Di Battista, in Riv. it. dir. proc. pen., 1999, 324.  653 Per i relativi riferimenti v. supra, 4.  654 Sul tema v. supra, 4.1.  655 Benché una simile conclusione non sia discutibile, essendo il necessario portato della   distinzione delle funzioni fra pubblico ministero e organo giurisdizionale, con specifico riguardo all’esercizio dell’azione penale e alla formulazione dell’imputazione, le Sezioni Unite si  sono, invece, orientate in senso opposto con riguardo ai poteri del giudice dell’udienza preliminare. Per Cass., Sez. Un., 20.12.2007, Battistella, cit., 2315, l’organo procedente in tale fase,  «nell’inerzia del pubblico ministero», avrebbe il potere di «apportare direttamente al fatto, nel  decreto che dispone il giudizio, le integrazioni e precisazioni […] che, nei limiti della richiesta  di rinvio a giudizio, si rendano necessarie per descrivere con completezza il fatto storico oggetto dell’imputazione», purché – ma il distinguo resta davvero evanescente, dal momento che il  presupposto per l’esercizio del potere in parola viene ravvisato dalla giurisprudenza in un’imputazione descrittivamente carente – si tratti di modifiche «non strettamente contenutistic[he]  […] non [attinenti, cioè,] alla materiale consistenza dei fatti addebitati».      Udienza preliminare 717   perché questi eserciti validamente l’azione penale, formulando una nuova richiesta  di rinvio a giudizio, enunciando compiutamente il capo d’imputazione 656.   19. (Segue) L’“irrituale” motivazione del decreto che dispone il giudizio.   L’art. 429 non contempla tra i requisiti del decreto che dispone il giudizio anche la relativa motivazione, gravando sul giudice il dovere di fornire l’«indicazione sommaria delle fonti di prova e dei fatti cui esse si riferiscono» ex art. 429  comma 1 lett. d 657. Oltre a esigenze di semplificazione rispetto alla struttura del  provvedimento d’impulso per instaurare il dibattimento, la scelta dà corpo al preciso intento del legislatore di preservare la neutralità del giudice dibattimentale 658.   Nonostante il tenore anodino della previsione in parola, sembra ragionevole ritenere che il giudice sia gravato dal dovere di fornire un’indicazione selettiva  degli atti, limitandosi a quelli reputati decisivi per il rinvio a giudizio. Acquista,  così, un senso l’espresso riferimento ai fatti a cui gli stessi si riferiscono: il giudice dovrà indicare espressamente tutti e soltanto gli atti che si riferiscono ai fatti di  cui all’imputazione, capaci di farne emergere la fondatezza. La funzione dell’indicazione soddisfa l’esigenza di porre le parti e, segnatamente, la difesa nelle condizioni di svolgere le attività preparatorie al contraddittorio dibattimentale 659: è  addirittura controproducente l’analitica indicazione di tutti gli atti contenuti nel  fascicolo a disposizione del giudice dell’udienza preliminare, utilizzabili per scio                             656 Cfr. F.M. Grifantini, Attività preparatorie, 96-97.   Si è già visto, invece, come la giurisprudenza esorbiti dalla sfera dell’invalidità il decreto   che dispone il giudizio contenente capi d’imputazione formulati in modo alternativo: «in presenza di una condotta dell’imputato tale da richiedere un approfondimento dell’attività dibattimentale per la definitiva qualificazione dei fatti contestati, è legittima la contestazione, nel  decreto che dispone il giudizio, di imputazioni alternative, sia nel senso di più reati, sia di fatti  alternativi, in quanto tale metodo risponde a un’esigenza della difesa, posto che l’imputato è  messo in condizione di conoscere esattamente le linee direttrici sulle quali si svilupperà il dibattito processuale»: così, Cass., Sez. I, 22.11.2007, Laurelli, CED, 2007/238636; Cass., Sez.  IV, 22.01.2007, Di Paola e altri, CED, 2007/236107. Sul tema v. amplius supra, sez. I, 4.2.   657 Peraltro, non è mancato, chi – dopo le riforme attuate dalla legge n. 479/1999 all’udienza preliminare – ha ritenuto che un simile dovere incombe sul giudice dell’udienza preliminare, ravvisando – addirittura – una causa di nullità nella mancanza di motivazione: cfr. R. Normando, Il decreto, 494. V. anche A. Macchia, La “nuova” sentenza, 2418.   658 Poiché la sua “verginità conoscitiva” sarebbe compromessa dall’attività giustificativa  svolta dal giudice dell’udienza preliminare in merito al valore probatorio degli atti dell’indagine preliminare. Così, l’assenza di motivazione nel decreto che dispone il giudizio si lega,  inscindibilmente, al c.d. sistema del “doppio fascicolo”: cfr. E. Amodio, Art. 125-126, 81. V.  anche E.M. Catalano, Udienza preliminare, 989 ss.; N. Galantini, Eccesso di motivazione,  2104 ss.; G. Garuti, La verifica dell’accusa, 303-304; D. Grosso, L’udienza preliminare, 243.   659 Cfr., ampiamente, F.M. Grifantini, Attività preparatorie, 75 ss.     718 Fabio Cassibba e Serena Quattrocolo   gliere l’alternativa fra la sentenza di non luogo a procedere e il decreto che dispone il giudizio.   Il tenore dell’art. 429 comma 1 lett. d genera vari dubbi interpretativi in relazione a due ipotesi – che si possono qualificare come speculari 660 – d’inosservanza della previsione: si allude, da un lato, alla mancata indicazione delle fonti  di prova; dall’altro, alla loro ipertrofica e dettagliata descrizione, che trasmodi in  una vera e propria motivazione del provvedimento dispositivo del giudizio.   Per individuare le conseguenze dell’omessa indicazione delle fonti di prova  nel decreto che dispone il giudizio, nel silenzio del legislatore circa la sussistenza  di una nullità speciale, sarebbe improprio istituire parallelismi con la ricostruzione  proposta rispetto all’inosservanza dell’art. 417 comma 1 lett. d, là dove impone al  pubblico ministero d’indicare, nella richiesta di rinvio a giudizio, le fonti di prova  acquisite. È ben vero che l’effettività del diritto di difesa e, più in generale, dello  svolgimento del contraddittorio si fondano, non tanto sulla mera indicazione delle  fonti di prova, quanto, piuttosto, sul tempestivo deposito 661. Con riguardo al contenuto del decreto che dispone il giudizio, però, è decisivo che l’indicazione prescritta dall’art. 429 comma 1 lett. d costituisce un criterio per verificare, a posteriori, quali elementi siano stati ritenuti dal giudice determinanti ai fini della vocatio in iudicium e, soprattutto, l’imprescindibile parametro per esercitare il diritto  alla prova. L’inosservanza della previsione genera, pertanto, una nullità a regime  intermedio del decreto che dispone il giudizio 662.   Più articolato il discorso nell’ipotesi speculare, in cui il giudice dell’udienza preliminare dà corpo, nel decreto che dispone il giudizio, ad un’autentica illustrazione  delle ragioni in fatto e diritto che giustificano l’instaurazione del dibattimento.   In difetto d’espresse previsioni codicistiche che vietino al giudice dell’udienza  preliminare di motivare il decreto (e, anzi, in forza della rammentata previsione  secondo cui il giudice dell’udienza preliminare deve, comunque, indicare le fonti  di prova e i fatti cui esse si riferiscono e in ordine ai quali egli ha basato la vocatio  in iudicium), la giurisprudenza – tanto di merito quanto di legittimità – ha mostrato, sin dai primi anni di vigenza del Codice del 1988, la tendenza ad ammettere  che il giudice dell’udienza preliminare possa illustrare le ragioni, di fatto e di diritto, del rinvio a giudizio 663. In altri termini, il tenore dell’art. 429 comma 1 lett.  d pone al giudice un limite minimo, ma non gli vieterebbe di giustificare in modo  esteso la vocatio in iudicium.                               660 In tal senso, E.M. Catalano, Udienza preliminare, 989.  661 Cfr., in rapporto al contenuto della richiesta di rinvio a giudizio, supra, 3.  662 Contra, Cass., Sez. II, 25.11.2002, Sicari, CED, 2002/224297; v. anche G. Garuti, La   verifica dell’accusa, 304-305.   663  Cfr. Cass., Sez. VI, 8.3.2006, Testori, in Cass. pen., 2007, 3417; Cass., Sez. VI,   7.1.1999, Garati, ivi, 2000, 729; nella giurisprudenza di merito, C. ass. Firenze, 19.4.1994,  Pacciani e Trib. Bologna, 15.6.1993, Caprara e altro, ambedue in Foro it., 1995, II, 166 ss.,  con nota di A. Camon.     Udienza preliminare 719   Premesso che l’attività motivazionale dispiegata dal giudice nel decreto che  dispone il giudizio ex art. 429 costituisce indubbiamente una prassi deviante 664,  risulta ad ogni modo assai controverso se essa comporti una specie d’invalidità.   Anzitutto, sono certo da escludere, da un lato, l’inutilizzabilità, poiché il decreto ex art. 429 non è un atto a contenuto probatorio, dall’altro, nel silenzio serbato  dal legislatore, pure la nullità speciale 665. Quanto all’integrazione di una nullità di  ordine generale, la motivazione del decreto che dispone il giudizio potrebbe implicare l’inosservanza delle previsioni che attengono all’«intervento» e all’«assistenza» dell’imputato e delle altre parti private ex art. 178 lett. c, dando causa a  una nullità a regime intermedio, poiché l’imputato verrebbe privato del diritto di  essere giudicato da un giudice imparziale 666. La conclusione sembrerebbe tanto  più solida dopo che la legge n. 479/1999 ha profondamente rivisitato i poteri probatori del giudice dell’udienza preliminare e gli stessi criteri decisori per l’emissione della sentenza di non luogo a procedere. Come ha evidenziato la Corte costituzionale, all’«incremento» degli elementi probatori in sede d’udienza preliminare «corrisponde – quanto alla determinazione conclusiva – un apprezzamento di  merito ormai privo di quei caratteri di ‘sommarietà’ che prima della riforma erano  tipici di una delibazione tendenzialmente circoscritta allo stato degli atti» 667. Perciò, oggi, il decreto che dispone il giudizio sarebbe, già di per sé, caricato da una  maggiore attitudine “condizionante” a tutto discapito dell’imparzialità e della neutralità del giudice dibattimentale: la sua motivazione non farebbe che amplificarne  l’effetto.   La tesi, pur suggestiva, resta sguarnita di fondamento normativo 668. Perché  operi la nullità d’ordine generale afferente all’intervento e all’assistenza dell’imputato occorre che l’atto in ipotesi invalido gli abbia sottratto la possibilità di  esercitare uno specifico potere; non basta che l’atto “tocchi” in qualche modo la  difesa o abbia reso più difficile l’esercizio dei diritti difensivi 669.   La più recente dottrina ha percorso altre vie. La motivazione renderebbe abnorme e, quindi, immediatamente ricorribile per cassazione il decreto ex art.  429 670. La tutela dell’imparzialità del giudice dibattimentale – valore indiscuti                             664 Sul tema, con tono critico, pur con accenti variegati, N. Boninsegna, La motivazione   del decreto, 302 ss.; A. Camon, La motivazione, 175; N. Galantini, Eccesso di motivazione,  2104 ss.   665 Cfr. N. Galantini, Eccesso di motivazione, 2107.  666 Cfr., prima della legge n. 479/1999, N. Boninsegna, La motivazione del decreto, 302 ss.;   contra A. Camon, La motivazione, 175.  667 C. cost., 6.7.2001, n. 224. V. anche, fra le altre, C. cost., 22.7.2003, n. 269 (ord.).  668 Così, N. Galantini, Eccesso di motivazione, 2019 ss.   669 In tali precisi termini, A. Camon, La motivazione, 175.   670 Cfr. N. Galantini, Eccesso di motivazione, 2109 ss., che giunge ad una simile conclusio ne all’esito di un percorso argomentativo volto ad escludere la praticabilità di altre soluzioni  (come, ad esempio, la correzione di errori materiali o la ricusazione del giudice) tese a porre     720 Fabio Cassibba e Serena Quattrocolo   bilmente indisponibile – implicherebbe la possibilità d’invocare tale vizio non codificato, poiché il provvedimento di rinvio a giudizio contenente una motivazione  si porrebbe in aperto contrasto con i principi generali del sistema. L’assenza nel  sistema di rimedi tesi a impedire che il giudice del dibattimento resti pregiudicato  dalla motivazione del rinvio a giudizio costituisce, poi, un ulteriore argomento per  ritenere che, nel caso di specie, possa operare l’abnormità.   La giurisprudenza, nondimeno, sbarra la strada anche a una tale soluzione ermeneutica: «[n]on può essere qualificato come abnorme il decreto che dispone il  giudizio, la cui motivazione sia ampliata in modo da valutare gli elementi di accusa, in violazione dell’art. 429, comma primo, lett. d) cod. proc. pen., trattandosi di  un atto che rientra nello schema tipico dei provvedimenti che il giudice emette  all’esito dell’udienza preliminare, idoneo comunque a determinare la progressione  del processo alla fase del giudizio» 671. In conclusione, la tutela dell’imparzialità  del giudice dibattimentale, sotto il profilo che qui interessa, resta sguarnita d’effettività, perché affidata alla debole portata precettiva dell’art. 124, quale fonte di  responsabilità.   In materia, però, la giurisprudenza di merito ha individuato un rimedio “empirico”, indubbiamente creativo 672, attribuendo al giudice dell’udienza preliminare,  in sede di formazione del fascicolo per il dibattimento ex art. 431, il potere di  emendare, sulla concorde richiesta delle parti, il decreto che dispone il giudizio                              rimedio al deficit d’imparzialità del giudice dibattimentale, generato dalla motivazione del decreto che dispone il giudizio.    671 Cass., Sez. VI, 8.3.2006, Testori, cit., 3417; Cass., Sez. VI, 7.1.1999, Garati, cit., 729.  La conclusione della giurisprudenza si allinea ai tradizionali criteri – peraltro non sempre univocamente interpretabili – forniti dalle Sezioni Unite in ordine al concetto di abnormità (cfr.  fra le molte, Cass., Sez. Un., 20.12.2007, Battistella, cit., 2310 ss.; Cass., Sez. Un., 11.7.2001,  Chirico, in Cass. pen., 2002, 933 ss.), alla luce dei quali sarebbe arduo sostenere che la motivazione del rinvio a giudizio implichi un’abnormità funzionale o strutturale del provvedimento. Un simile epilogo interpretativo implicherebbe la necessità di sostenere che la motivazione  del decreto di rinvio a giudizio non integri un potere tipico del giudice o che la motivazione del  decreto di rinvio a giudizio comporti un’irreversibile stasi processuale, “paralizzando” lo svolgimento del processo. Ma la presenza della motivazione nel decreto che dispone il giudizio non  si attaglia ai profili descritti. Da un lato, la motivazione costituisce, a livello sistematico, un  tipico potere-dovere del giudicante, perché intimamente avvinto alla funzione giurisdizionale.  Dall’altro, la motivazione del decreto ex art. 429 non esclude affatto che il provvedimento assolva comunque al proprio scopo, d’instaurare, cioè, il dibattimento realizzando la vocatio in  iudicium dell’imputato. Cass., Sez. VI, 29.11.2007, Barile, CED, 2007/238913. Sul punto v.,  peraltro, N. Galantini, Eccesso di motivazione, 2111, secondo cui, invece, la stasi processuale  in tal caso si realizza, almeno nella sostanza, poiché il decreto che dispone il giudizio recante  anche la motivazione non può pervenire al giudice del dibattimento, onde non intaccarne l’imparzialità: in breve, «la funzione di impulso de[ve] venir meno nel momento in cui è foriera di  un pregiudizio irrimediabile alla serenità del giudizio di merito».   672 Cfr. N. Galantini, Eccesso di motivazione, 2107-2108, secondo cui il sistema non contempla un accordo delle parti teso all’acquisizione nel fascicolo del dibattimento o all’esclusione dallo stesso di un provvedimento che, in ogni caso, non sarebbe destinato a confluirvi.     Udienza preliminare 721   della parte motivazionale, espungendola dal provvedimento: la motivazione del  decreto che dispone il giudizio è, così, destinata a rifluire nel fascicolo del pubblico ministero 673.   Bibliografia   Allegrezza S., La conoscenza degli atti nel processo penale fra ordinamento interno  e Convenzione europea, in Balsamo A., Kostoris R.E. (a cura di), Giurisprudenza europea e processo penale italiano, Torino, 2008, 143; Amodio E., Lineamenti della riforma,  Amodio E., Galantini N. (a cura di), Giudice unico e garanzie difensive, Milano, 2000, 1;  Amodio E., Art. 127, in Amodio E., Dominioni O., II, 84; Id., L’udienza preliminare nel  nuovo processo penale, in Cass. pen., 1988, 2172; Anca G.M., Udienza preliminare, in  D. disc. pen., XV, Torino, 1999, 43; Aprile E., Lo svolgimento dell’udienza preliminare,  in Aprile E., Saso M., L’udienza preliminare, Milano, 2005, 85; Balsamo A., Art. 143, in  Conso G., Illuminati G., 476; Barazzetta A., Gli snodi processuali. La nuova udienza  preliminare ed i riti speciali, in Ind. pen., 2001, 501; Id., Artt. 420-420-quinquies, in  Giarda A., Spangher G., II, 5264; Bargis M., Impugnazioni, in (a) Conso G., Grevi V.,  Bargis M., 898; Ead., La Corte costituzionale salva l’inappellabilità della sentenza di  non luogo a procedere (2009), in Bargis M., Belluta H., Impugnazioni penali. Assestamenti del sistema e prospettive di riforma, Torino, 2013, 149; Belluta H., Ripensamenti  sulla “giustiziabilità” della sentenza di non luogo a procedere, in Bargis M., Belluta H.,  Impugnazioni penali. Assestamenti del sistema e prospettive di riforma, Torino, 2013,  77; Id., Imparzialità del giudice e dinamiche probatorie ex officio, Torino, 2006; Bernardi A., Artt. 405-407, in (a) Chiavario M., IV, 507; Bonini V., La revoca del procedimento di sospensione: presupposti e cadenze, in Leg. pen., 2014, 592; Bricchetti R., Nessun obbligo di comunicare la data del deposito anche se il Gup non redige subito il  provvedimento, in Guida dir., 2002, fasc. 44, 71; Id., Nella sottovalutazione del ruolo  dell’imputato la debolezza di un percorso argomentativo, in Guida dir., 2001, fasc. 27,  84; Id., Chiusura delle indagini preliminari e udienza preliminare, in AA.VV., Il nuovo  processo davanti al giudice unico, Milano, 2000, 101; Id., L’udienza preliminare e i riti  alternativi nel nuovo processo penale, Milano, 1993; Bricchetti R., Pistorelli L., Processo sospeso se l’imputato è irrintracciabile, in Guida dir., 2014, fasc. 21, 100; Bricola F.,  Riforma del processo penale e profili di diritto penale sostanziale (1989), in Id., Politica  criminale e scienza del diritto penale, Bologna, 1997, 264; Bronzo P., Il deposito degli  atti di indagine: patologie e sanzioni, in Giur. cost., 2009, 3931; Buzzelli S., Il dossier  dell’accusa di fronte al giudice dell’udienza preliminare, in Riv. dir. proc., 1992, 971;  Caianiello M., Modifiche all’imputazione e giudizio abbreviato. Verso un superamento  della distinzione tra contestazioni fisiologiche e patologiche, in Giur. cost., 2012, 3563;  Id., Mutamento del nomen iuris e diritto di conoscere la natura e i motivi dell’accusa ex  art. 6 C.e.d.u.: le possibili ripercussioni sul sistema italiano, in Giust. pen., 2007, I, 165;  Id., Proscioglimento ex art. 129 c.p.p. e udienza preliminare, in Cass. pen., 1999, 2298;                               673 Cfr. g.u.p. Trib. Parma, 2.10.2007 e 9.10.2007, ambedue in Cass. pen., 2008, 2100 ss.,  con motivazione e con nota di N. Galantini. Sulla prassi v. già le riflessioni di A. Camon, La  motivazione, 175.     722 Fabio Cassibba e Serena Quattrocolo   Id., Alcune considerazioni in tema di imputazione formulata in modo alternativo, in Cass.  pen., 1997, 2472; Camon A., La motivazione del rinvio a giudizio, in Foro it., 1995, II,  166; Id., Nullità probatorie, omesso deposito degli atti d’indagine e principio di non regressione: un caso emblematico in tema di intercettazioni telefoniche, in Cass. pen., 1994,  764; Capitta A.M., La declaratoria immediata delle cause di non punibilità, Milano,  2010; Capone A., Iura novit curia. Studio sulla riqualificazione giuridica del fatto nel  processo penale, Padova, 2010; Caprioli F., Indagini preliminari e udienza preliminare, in  (a) Conso G., Grevi V., Bargis M., 493; Id., “Giusto processo” e rito degli irreperibili,  in Leg. pen., 2004, 593; Id., Palingenesi di un divieto probatorio. La testimonianza indiretta del funzionario di polizia nel rinnovato assetto processuale, in Kostoris R.E. (a cura  di), Il giusto processo. Tra contraddittorio e diritto al silenzio, Torino, 2002, 59; Id., Insufficienza o contraddittorietà della prova e sentenza di non luogo procedere, in Riv. it.  dir. proc. pen., 1997, 285; Id., L’archiviazione, Napoli, 1994; Caraceni L., Poteri d’ufficio  in materia probatoria e imparzialità del giudice penale, Milano, 2004; Ead., Giudice  dell’udienza preliminare e «nuovi» poteri istruttori, in Foro it., V, 2001, 297; Carnelutti  F., Principi direttivi della riforma del processo penale, in Riv. dir. proc., 1964, 181; Id.,  Diritto e processo, Napoli, 1958; Casasole F., Davvero abnorme il provvedimento con cui  il giudice dell’udienza preliminare restituisce gli atti al pubblico ministero a causa della  genericità dell’imputazione?, in Riv. dir. proc., 2009, 1061; Casati A.P., Il diritto all’assistenza di un interprete e/o traduttore qualificato, in Balsamo A., Kostoris R.E. (a cura  di), Giurisprudenza europea e processo penale italiano, Torino, 2008, 235; Id., L’udienza  preliminare come giudizio “di merito”, in Cass. pen., 2002, 3368; Caselli Lapeschi A., La  «continuità» investigativa della indagini suppletive tra «completabilità» e «completezza»,  in Pol. dir., 1993, 403; Casiraghi R., La disciplina del giudizio senza imputato: quadro  retrospettivo, in Vigoni D. (a cura di), Il giudizio in assenza dell’imputato, Torino, 2014,  15; Ead., Corte europea dei diritti dell’uomo e iura novit curia, in Proc. pen. giust., 2012,  fasc. 6, 115; Cassiani A., Il potere di avocazione. Profili ordina mentali dell’ufficio del  pubblico ministero, Padova, 2009; Cassibba F., L’imputazione e le sue vicende, Milano,  2016; Id., L’“insostenibile leggerezza” dell’udienza preliminare, in Criminalia – Annali  2015, 2016, 69; Id., Vacilla il criterio della prevedibilità delle nuove contestazioni dibattimentali, in Dir. pen. cont., 27.11.2012; Id., Continuità investigativa e acquisizione degli  atti dell’indagine suppletiva: una lettura restrittiva della Corte costituzionale, in Giur.  cost., 2011, 1637; Id., L’udienza preliminare. Struttura e funzioni, Milano, 2007; Id., La  «completezza» e la «concludenza» delle indagini alla luce della rinnovata udienza preliminare, in Cass. pen., 2006, 1230; Id., Richiesta di interrogatorio ex art. 415-bis comma 3 e rinuncia tacita alla sospensione feriale dei termini, in Cass. pen., 2004, 599; Catalano E.M., Udienza preliminare: conclusione e formazione dei fascicoli, in Spangher  G., III, 955; Ead., L’accertamento dei fatti processuali, in Ind. pen., 2005, 558; Cavallari  V., Le notificazioni nel processo penale, Milano, 1959; Id., La restituzione in termine nel  sistema processuale penale, Padova, 1957; Ceccaroni V., La contestazione alternativa  tra vecchia giurisprudenza e nuovo codice, in Riv. it. dir. proc. pen., 1999, 1543; CeresaGastaldo M., Le dichiarazioni spontanee dell’indagato alla polizia giudiziaria, Torino,  2002; Cesari C., Modifica dell’imputazione e poteri del giudice dell’udienza preliminare, in Riv it. dir. proc. pen., 1994, 293; (c) Chiavario M.; Id., I primi passi del nuovo  ministro, in Leg. pen., 2011, 504; Id., Legislatore e “sindacato normativo” al lavoro (e  non senza risultati)… ma che scossa dal referendum, in Leg. pen., 2011, 288; Id., Una  riforma inevitabile: ma basterà?, in Leg. pen., 2005, 258; Id., Nelle Carte europee garanzie più equilibrate, in Dir. giust., 2000, n. 1, 5; Id., Le garanzie fondamentali del     Udienza preliminare 723   processo nel Patto internazionale sui diritti civili e politici, in Riv. trim. dir. proc. pen.,  1978, 486; Chiliberti A., Azione civile e nuovo processo penale, Milano, 20062; Chinnici D.,  L’immediatezza nel processo penale, Torino, 2006; Chiovenda G., Principii di diritto processuale civile, Napoli, 1923; Ciavola A., Alcune considerazioni sulla nuova disciplina  del processo in assenza e nei confronti degli irreperibili, in Dir. pen. cont.-Riv. trim.,  1/2015, 200; Colaiacovo G., Brevi osservazioni su latitanza e contumacia, in Dir. pen.  proc., 2014, 298; Id., Appunti in tema di latitanza e irreperibilità, in Cass. pen., 2014,  995; Conso G., Conclusioni, in AA.VV., L’udienza preliminare, Milano, 1992, 173; Id.,  La comparazione e il processo penale oggi, in Giust. pen., 1979, III, 442; (b) Cordero F.;  (a) Cordero F.; Id., Procedura penale, Milano, 1966; Id., Nullità per inosservanza del  termine e «bisogno di tutela giuridica», in Scuola pos., 1961, 547; Id., Considerazioni sul  principio di identità del «fatto», in Riv. it. dir. proc. pen., 1958, 935; Corso P., Azione civile, in AA.VV., Lezioni sul nuovo processo penale, Milano, 1990, 261; Corvi P., Documentazione in forma integrale e documentazione in forma riassuntiva: un’alternativa possibile, in Riv. it. dir. proc. pen., 1991, 248; Cristiani A.; Curtotti Nappi D., Il problema  delle lingue nel processo penale, Milano, 2002; Dalia A.A., L’apparente ampliamento degli spazi difensivi delle indagini e l’effettiva anticipazione della «soglia di giudizio», in  Kalb L. (a cura di), Le recenti modifiche al codice di procedura penale, I, Le innovazioni  in tema di indagini e di udienza preliminare, Milano, 2000, 3; Daniele M., Modifica  dell’imputazione in udienza preliminare e diritto alla contumacia, in Giur. cost., 2006,  4015; Id., Profili sistematici della sentenza di non luogo a procedere, Torino, 2005; Id.,  Fumus delicti ex art. 273 c.p.p. e decisione di rinvio a giudizio, in Riv. it. dir. proc. pen.,  2003, 1027; Id., La qualificazione giuridica del fatto nel patteggiamento, in Riv. dir.  proc., 2001, 815; Dean G., Gli atti, in Dominioni O., Corso P., Gaito A., Spangher G.,  Dean G., Garuti G., Mazza O., 20122, 398; Id., Nuovi limiti cronologici dell’incidente  probatorio, in Giur. cost., 1994, 780; De Caro A., Processo in absentia e sospensione.  Una primissima lettura della legge n. 67 del 2014, in Arch. pen., 2014, fasc. 3, 21; Id.,  Poteri probatori del giudice e diritto alla prova, Napoli, 2003; Id., L’integrazione investigativa e probatoria nell’udienza preliminare, in Kalb L. (a cura di), Le recenti modifiche  al codice di procedura penale, I, Le innovazioni in tema di indagini e udienza preliminare, Milano, 2000, 385; Della Casa F., Soggetti, in (a) Conso G., Grevi V., Bargis M., 1;  De Luca G., Il problema dell’imputazione alternativa nei rapporti tra corruzioni e concussione, in Giust. pen., 2000, III, 339; De Marsico G., Lezioni di diritto processuale penale, Napoli, 1943; Di Bitonto M.L., L’attività d’indagine dopo l’avvio del processo penale, Torino, 2009; Ead., L’avocazione facoltativa, Torino, 2006; Ead., Gravi indizi di  colpevolezza ex art. 273 comma 1 e decreto che dispone il giudizio: torna in auge la giurisprudenza meno garantista, in Cass. pen., 2002, 3491; Ead., Richiesta di rinvio a giudizio con capi di imputazione generici, in Dir. pen. proc., 1999, 1021; Di Chiara G., Linee  di sistema della funzione giudiziale preliminare, in Riv. dir. proc., 2003, 227; Id., Parte  civile, in D. disc. pen., IX, Torino, 1995, 238; Id., Il contraddittorio nei riti camerali, Milano, 1994; Di Dedda E., Natura dell’udienza preliminare e livelli di invalidità degli atti  introduttivi, in Ind. pen., 2004, 327; Di Maio A., Attività integrativa d’indagine. Gli atti  investigativi utilizzabili e non utilizzabili, Padova, 1999; Dinacci F.R., Giurisdizione penale e giusto processo verso nuovi equilibri, Padova, 2003; Id., Nuova disciplina della  contumacia, in Giust. pen., 1989, I, 251; Di Paolo G., La revoca dell’ordinanza che dispone il giudizio in assenza, in Vigoni D. (a cura di), Il giudizio in assenza dell’imputato,  Torino, 2014, 175; Dominioni O., Giudici e parti nell’udienza preliminare, in AA.VV.,  L’udienza preliminare, Milano, 1992, 75; Id., Artt. 64-65, in Amodio E., Dominioni O.,     724 Fabio Cassibba e Serena Quattrocolo   I, 401; Id., Art. 179, in Amodio E., Dominioni O., II, 279; Id., Chiusura delle indagini  preliminari e udienza preliminare, in Amodio E., Dominioni O., Grevi V., Neppi Modona  G., Vigna P.L. (a cura di), Il nuovo processo penale. Dalle indagini preliminari al dibattimento, Milano, 1989, 67; Id., Udienza preliminare, in Quaderni C.S.M., 1988, fasc. 20,  102; 55; Ferraioli L., Diritto e ragione. Teoria del garantismo penale, Roma-Bari, 1996;  Ferrua P., Il ‘giusto processo’, Bologna, 2012; Id., Il nuovo processo penale e la riforma  del diritto penale sostanziale (1991), in Id., Studi sul processo penale, II, Torino, 1992,  13; Fiandaca G., Il concorso esterno: un istituto (ancora) senza pace, in Leg. pen., 2012,  696; Id., Fatto nel diritto penale, in D. disc. pen., V, Torino, 1991, 153; Fiasconaro D.,  Sentenza di non luogo a procedere e impugnazione della parte civile, in Giust. pen., 2008,  III, 159; Id., La nuova configurazione dell’udienza preliminare: una effettiva metamorfosi?, in Cass. pen., 2006, 1625; Filippi L., Le indagini difensive: tempi e spendibilità, in St.  Iur., 2002, 184; Id., Art. 19, in Il processo penale dopo la “Legge Carotti”, in Dir. pen.  proc., 2000, 189; Focardi F., Le nuove ricerche e la revoca della sospensione, in Conti C.,  Marandola A., Varraso G. (a cura di), Le nuove norme sulla giustizia penale, Padova,  2014, 273; Fonti R., L’immediata declaratoria di cause di non punibilità, in Spangher  G., I, 87; Frigo G., Art. 416, in Chiavario M., IV, 565; Id., Art. 417, in (a) Chiavario M.,  IV, 586; Id., Art. 419-420, in (a) Chiavario M., IV, 595; Id., Art. 423, in (a) Chiavario  M., IV, 639; Galantini N., Eccesso di motivazione del decreto dispositivo del giudizio: vizi  e rimedi, in Cass. pen., 2008, 2104; Ead., Nuove contestazioni dibattimentali e patteggiamento tardivo: la giurisprudenza costituzionale e le sue ricadute su un recente provvedimento, in Cass. pen., 2007, 4713; Ead., La nuova udienza preliminare, in Amodio E., Galantini N. (a cura di), Giudice unico e garanzie difensive, Milano, 2000, 93; Ead.,  L’inutilizzabilità della prova nel processo penale, Padova, 1992; Garino V., Estinzione  del reato e della pena, in Ronco M. (cura di), Commentario al codice penale. Il reato, II,  Bologna, 2007, 323; Garuti G., L’udienza preliminare, in Dominioni O., Corso P., Gaito  A., Spangher G., Galantini N., Filippi L., Garuti G., Mazza O., Varraso G., Vigoni  D., 469; Id., Mezzi di critica e strumenti di controllo della sentenza di non luogo a procedere, in Scalfati A. (a cura di), Novità su impugnazioni penali e regole di giudizio, Milano, 2006, 63; Id., L’udienza preliminare: la nuova cadenza valutativa tra indagini e processo, in Riv. pen., 2000, 965; Id., La nuova fisionomia dell’udienza preliminare, in Peroni F. (a cura di), Il processo penale dopo la riforma del giudice unico, Padova, 2000, 402;  Id., La restituzione nel termine, Padova, 2000; Id., La verifica dell’accusa nell’udienza  preliminare, Padova, 1996; Id., Dean G., I nuovi ambiti soggettivi della facoltà di impugnare, in Gaito A. (a cura di), La nuova disciplina delle impugnazioni dopo la “legge Pecorella”, Torino, 2006, 131; Ghiara A., Artt. 86-87, in (a) Chiavario M., I, 395; Gialuz  M., D.lgs 4 marzo 2014 n. 32. Attuazione della direttiva 2010/64/UE sul diritto all’interpretazione e alla traduzione nei processi penali, in Leg. pen., 2014, 185; Giambruno S.,  Modifica dell’accusa in udienza preliminare e mancata previsione di un termine a difesa,  in Giur. merito, 1995, 573; Giangaspero P., La definizione del «caso Previti» chiude anche il problema dell’impedimento del parlamentare nel processo penale?, in Cass. pen.,  2006, 1331; Giangiacomo B., L’attività del GUP nell’udienza preliminare tra poteri di  sollecitazione e integrazione, in Dir. pen. proc., 2012, 234; Giostra G., Contraddittorio  (principio del) – II) Diritto processuale penale, in Enc. giur. Treccani, VIII, Roma, 2001;  Id., L’archiviazione. Lineamenti sistematici e questioni interpretative, Torino, 19942; Giuliani L., Sull’esenzione del querelante “incolpevole” per le spese anticipate dallo Stato, in  Riv. it. dir. proc. pen., 1993, 1413; Giunchedi F., Fatto (dir. proc. pen.), in D. disc. pen.,  Agg. IV, I, Torino, 2008; Id., Sul dies ad quem per la costituzione di parte civile     Udienza preliminare 725   nell’udienza preliminare, in Giur. it., 2001, 1022; Grevi V., Sulla idoneità della legge ordinaria a disciplinare regimi processuali differenziati per la tutela delle funzioni di organi  costituzionali (a proposito dell’incostituzionalità del c.d. «lodo Alfano»), in Cass. pen.,  2009, 4539; Id., L’adesione allo “sciopero” dei difensori non costituisce “legittimo impedimento” (a proposito del regime di sospensione del corso della prescrizione), in Cass.  pen., 2006, 2058; Id., Archiviazione per «inidoneità probatoria» ed obbligatorietà dell’azione penale, in Riv. it. dir. proc. pen., 1990, 1274; Grevi V., Illuminati G., Prove, in  (a) Conso G., Grevi V., Bargis M., 313; Grilli C., Nuove contestazioni all’imputato contumace nell’udienza preliminare e diritto alla conoscenza dell’imputazione, in Cass. pen.,  2007, 4522; Grosso D., Art. 20-23, in Il processo penale dopo la “Legge Carotti”, in Dir.  pen. proc., 2000, 280; Id., L’udienza preliminare, Milano, 1991; Id., Rapporti tra giudice  dell’udienza preliminare e giudice del dibattimento e principio di precostituzione del giudice naturale, in Giust. pen., 1990, II, 702; Gualtieri P., Un criticabile revirement della  Corte costituzionale e l’esigenza di ristabilire una efficace tutela delle più alte funzioni  pubbliche, in Leg. pen., 2009, 683; Guarneri G., Sulla teoria generale del processo penale, Milano, 1939; Guida R., Decorrenza del termine per l’impugnazione della sentenza di  non luogo a procedere emessa nell’udienza preliminare, in Cass. pen., 2002, 3698; Iacobacci D., La modifica dell’imputazione su sollecitazione del giudice, in Giust. pen., 2006,  III, 714; Iafisco L., Il “giusto processo” all’imputato irreperibile all’esame della Corte  costituzionale, in Giur. cost., 2007, 1124; Ichino G., Artt. 76-79, in Amodio E., Dominioni O., I, 472; Illuminati G., L’ammissione e l’acquisizione della prova nell’istruzione  dibattimentale, in Ferrua P., Grifantini F.M., Illuminati G., Orlandi R., La prova nel dibattimento penale, Torino, 2010, 73; Id., Il nuovo dibattimento: l’assunzione diretta delle  prove, in Foro it., 1988, V, 355; Kostoris R.E., Diversa qualificazione giuridica del fatto  in Cassazione e obbligo di conformarsi alle decisioni ella Corte europea dei diritti  dell’uomo: considerazioni sul caso Drassich, in Giur. it., 2009, 2541; Id., Udienza preliminare e giudizio abbreviato, snodi problematici della riforma, in Nosengo S. (a cura di),  Nuovi scenari del processo penale alla luce del giudice unico, Milano, 2000, 39; Id., Rappresentanza dell’imputato, in Enc. dir., XXXVIII, Milano, 1987, 515; La Regina K., Incidente probatorio, in Spangher G., III, 558; Lattanzi G., Costretti dalla Corte di Strasburgo, in Cass. pen., 2005, 1127; Lavarini B., Azione civile nel processo penale e principi  costituzionali, Torino, 2009; Leone G., Lineamenti di diritto processuale penale, I, Napoli, 1949; Lorusso S., Una scelta di efficienza processuale che non legittima forzature o  abusi, in Guida dir., 2007, fasc. 11, 65; Lozzi G.; Id., Enunciazione del fatto in forma  chiara e precisa del fatto imputato nella richiesta di rinvio a giudizio, in Riv. it. dir. proc.  pen., 2010, 418; Id., La vanificazione dei principi generali del processo penale nella prassi giudiziaria e nel susseguirsi delle modifiche normative, in Pol. dir., 2005, 307; Id.,  L’udienza preliminare nel sistema del nuovo processo penale (1991), in AA.VV.,  L’udienza preliminare, Milano, 1992, 15; Macchia A., Nuove norme in materia di richiesta di rinvio a giudizio, di udienza preliminare e di incidente probatorio, in Cass. pen.,  1999, 328; Id., Incidente probatorio e udienza preliminare: un matrimonio con qualche  ombra, in Cass. pen., 1994, 1790; Id., Nota a Corte cost., sent. 15 marzo 1994 n. 88,  1994, 1801; Id., La “nuova” sentenza di non luogo a procedere e il decreto che dispone il  giudizio tra “cripto-motivazione” e dubbi di costituzionalità, in Cass. pen., 1993, 2414;  Id., Sulla condanna del querelante al pagamento delle spese processuali in caso di proscioglimento, in Cass. pen., 1993, 1664; Maffeo V., Incertezze giurisprudenziali sui termini di impugnazione della sentenza di non luogo a procedere, in Dir. pen. proc., 2011,  175; Ead., L’udienza preliminare. Tra diritto giurisprudenziale e prospettive di riforma,     726 Fabio Cassibba e Serena Quattrocolo   Padova, 2008; Ead., La nuova contumacia, in De Caro A. (a cura di), Le nuove frontiere  del modello accusatorio: 1999-2000: dibattito sulle recenti modifiche al processo penale,  Napoli, 2001, 255; Mancuso E.M., La parte civile, il responsabile civile e il civilmente  obbligato, in Spangher G., I, 617; Id., La modifica delle norme in materia di impugnazione della parte civile, in Scalfati A. (a cura di), Novità su impugnazioni penali e le regole di giudizio, Milano, 2006, 145; Id., Avviso di fissazione dell’udienza preliminare, vocatio in iudicium e regime delle nullità, in Ind. pen., 2004, 343; Mangiaracina A., Il “tramonto” della contumacia e l’affermazione di un’assenza “multiforme”, in Leg. pen.,  2014, 556; Ead., Disposizioni in materia di impedimento a comparire, in Leg. pen., 2010,  295; Ead., Garanzie partecipative e giudizio in absentia, Milano, 2010; Ead., Un legittimo  impedimento “atipico”?, in Leg. pen., 2010, 295; Manzini V., IV; Marafioti L., Imputazione e rapporti tra P.M. e G.I.P. secondo le Sezioni Unite: un abuso di “disinvoltura”, in  Giust. pen., 2008, III, 458; Id., Scelte autodifensive dell’indagato e alternative al silenzio,  Torino, 2000; Marandola A., Due significative novità per il processo penale: l’avviso della chiusura delle indagini preliminari ed i «nuovi» poteri probatori del giudice  dell’udienza preliminare, in St. Iur., 2001, 1130; Ead., Un punto fermo e non poche incertezze in tema di immediata declaratoria di determinate cause di non punibilità in sede di  udienza preliminare, in Cass. pen., 1999, 950; Marcolini S., I presupposti del giudizio in  assenza, in Vigoni D. (a cura di), Il giudizio in assenza dell’imputato, Torino, 2014, 135;  Marinelli C., Genericità o indeterminatezza dell’imputazione nella fase dell’udienza preliminare, in Cass. pen., 2008, 2327; Marzaduri E., Il processo penale e le scelte di politica  criminale, in Danovi F. (a cura di), Diritto e processo: rapporti e interferenze, Torino,  2015, 165; Id., Al vaglio della Corte costituzionale l’erosione del principio di uguaglianza, in Guida dir., 2003, fasc. 30, 81; Id., sub art. 1, Commento alla l. cost. 23 novembre  1999 n. 2 – Inserimento dei principi del giusto processo nell’art. 111 della Costituzione,  in Leg. pen., 2000, 689; Id., Azione penale. IV) diritto processuale penale, in Enc. giur.  Treccani, IV, Roma, 1996; Id., Art. 426, in (a) Chiavario M., IV, 667; Mazza O., I protagonisti del processo, in Dominioni O., Corso P., Gaito A., Spangher G., Galantini N.,  Filippi L., Garuti G., Mazza O., Varraso G., Vigoni D., 47; Id., Imputazione e “nuovi”  poteri del giudice dell’udienza preliminare (2008), in Id., Il garantismo al tempo del giusto processo, Milano, 2011, 39; Id., Interrogatorio dell’imputato, in Enc. dir., Annali, III,  Milano, 2010, 743; Id., L’interrogatorio e l’esame dell’imputato nel suo procedimento,  Milano, 2004; Id., Giudizio di primo grado (disciplina del) nel diritto processuale penale,  in D. disc. pen., Agg., I, Torino, 2000, 359; Molari A., L’udienza preliminare, in Pisani  M., Molari A., Perchinunno V., Gaito A., Spangher G., 393; Id., Lineamenti e problemi  dell’udienza preliminare, in Ind. pen., 1988, 391; Morelli F., Dichiarazioni spontanee e  recupero di riti alternativi a favore dell’imputato assente in udienza preliminare, in Leg.  pen., 2014, 606; Id., Formule di proscioglimento. Radici storiche e funzione attuale, Torino, 2014; Moscarini P., Art. 486 c.p.p., in Giarda A., Spangher G., II, 6258; Id., Udienza  preliminare e presenza dell’imputato: un’anticipazione (quasi) completa degli istituti di  garanzia predibattimentale e dibattimentale, in Peroni F. (a cura di), Il processo penale  dopo la riforma del giudice unico, Padova, 2000, 287; Id., Verso una riforma degli istituti  di garanzia dibattimentale e predibattimentale, in Dir. pen. proc., 1999, 1441; Nappi A.;  Id., Indagini preliminari: a) disposizioni generali, in Enc. dir., Agg., V, Milano, 2001,  686; Negri D., La costruzione della fattispecie giudiziaria. Oltre i vincoli della legalità  processuale: strategie, prassi, conseguenze del rifiuto di un paradigma, in Foffani L., Orlandi R. (a cura di), Diritto e processo penale fra separazione accademica e dialettica applicativa, Bologna, 2016, 153; Id., L’imputato presente al processo, Torino, 2014; Id., Il     Udienza preliminare 727   processo nei confronti dell’imputato “assente” al tortuoso crocevia tra svolgimento e sospensione, in Daniele M., Paulesu P.P. (a cura di), Strategie di deflazione penale e rimodulazioni del giudizio in absentia, Giappichelli, Torino, 2015, 197; Id., Il controllo sull’accusa nella fase intermedia del processo penale: condizione attuale e prospettive future  – Nota introduttiva, in Criminalia – Annali 2015, 2016, 53; Id., Il Presidente del Consiglio dei ministri “alla prova” del legittimo impedimento, in Giur. cost., 2013, 2510; Nobili M.; Nofri M., Artt. 420-420-quinquies c.p.p., in Conso G., Illuminati G., 1854; Normando R., La nuova udienza preliminare: la «riscrittura» dei parametri dell’utilità del  giudizio, in Spangher G., III, 249; Ead., Il decreto che dispone il giudizio, in Kalb L. (a  cura di), Le recenti modifiche al codice di procedura penale, I, Milano, 2000, 385; Orlandi R., Procedimenti speciali, in (a) Conso G., Grevi V., Bargis M., 663; Id., L’attività  argomentativa delle parti nel dibattimento penale, in Ferrua P., Grifantini F.M., Illuminati  G., Orlandi R., La prova nel dibattimento penale, Torino, 20104, 3; Id., Le immunità politiche fra ragionevoli deroghe al principio di eguaglianza e illegittimi privilegi, in Leg.  pen., 2009, 694; Id., Lodo “Maccanico”: attuazione dell’art. 68 Cost. e sospensione dei  processi per le alte cariche. Profili di diritto processuale, in Dir. pen. proc., 2003, 1209;  Id., Diritto alla presenza ed esigenze difensive dell’imputato nel dibattimento, in Foro it.,  1982, I, 1538; Pace A., La svolta della Corte costituzionale in tema di legittimo impedimento e l’ambiguo richiamo all’art. 138 Cost., in Giur cost., 2011, 222; Pansini G., Con i  poteri istruttori attribuiti al Gup il codice retrocede allo schema inquisitorio, in Dir.  giust., 2000, fasc. 1, 61; Id., La contumacia nel diritto processuale penale, Napoli, 1963;  Panzavolta M., L’imputazione difettosa nel decreto di rinvio a giudizio, in Riv. it. dir.  proc. pen., 2006, 358; Paola F., Azione civile e processo penale, in D. disc. pen., Agg., II,  Torino, 2004, 5; Paulesu P.P., La presunzione di non colpevolezza dell’imputato, Torino,  2008; Peroni F., Insindacabile la prova dell’impedimento parlamentare: quale giurisdizione per l’imputato politico?, in Cass. pen., 2006, 1323; Piattoli B., Incidente probatorio,  in D. disc. pen., Agg., I, Torino, 2000, 399; Pisapia G., Riflessioni sull’udienza preliminare nel nuovo processo penale, in Arch. nuova proc. pen., 1991, 481; Pistorelli L., Imputazione generica o indeterminata e poteri del giudice dell’udienza preliminare nell’interpretazione delle Sezioni unite della Cassazione, in Cass. pen., 2008, 2318; Pomanti P., Sul  contenuto della dichiarazione di costituzione di parte civile, in Cass. pen., 1996, 3147;  Potetti D., Il controllo del giudice dell’udienza preliminare sulla correttezza dell’imputazione, in Cass. pen., 2002, 1485; Id., Il principio di completezza delle indagini preliminari e i poteri istruttori del «giudice preliminare», in Arch. nuova proc. pen., 2001, 463;  Id., Il “supplemento istruttorio” di cui all’art. 422 ed altri meccanismi di integrazione  probatoria nell’udienza preliminare: il gup è ancora un giudice inutile?, in Cass. pen.,  1999, 2306; Pugiotto A., Sull’immunità delle “alte cariche” una sentenza di “mezzi silenzi”, in Forum di Quaderni costituzionali on line; Pugliatti S., Conoscenza e diritto, Milano, 1961; Pulitanò D., La requisitoria di Iacoviello: problema da prendere sul serio, in  Dir. pen. cont.-Riv. trim., 3-4/2012, 258; Pulvirenti A., Artt. 83-89 c.p.p. in Conso G.,  Illuminati G., 268; Quaglierini C., Le parti private diverse dall’imputato e l’offeso dal  reato, Milano, 2003; Quattrocolo S., Corte europea dei diritti dell’uomo e partecipazione al processo, in Dir. pen. proc., 2014, Speciale Cedu e ordinamento interno, 25;  Ead., Il contumace cede la scena processuale all’assente, mentre l’irreperibile l’abbandona. Riflessioni a prima lettura sulla nuova disciplina del processo senza imputato, in  Dir. pen. cont., 30.4.2014; Ead., Riqualificazione del fatto nella sentenza penale e tutela  del contraddittorio, Torino, 2011; Ead., Riqualificazione del fatto: una parola, ma non  conclusiva, della Corte costituzionale, in Leg. pen., 2010, 331; Ead., Contumacia (dir.     728 Fabio Cassibba e Serena Quattrocolo   proc. pen.), in Enc. dir., Annali, II, 1, Milano, 2008, 134; Ead., Rito degli irreperibili e  principi del giusto processo: commento a ord. 31.1.2006 Trib. Pinerolo, in Cass. pen.,  2006, 2948; Rafaraci T., Poteri d’ufficio e contraddittorio sulla qualificazione giuridica  del fatto: la Consulta rimanda al legislatore, in Giur. cost., 2010, 1161; Id., La prova contraria, Torino, 2004; Id., Nullità: b) diritto processuale penale, in Enc. dir., Agg. II, Milano, 1998, 597; Id., Le nuove contestazioni nel processo penale, Milano, 1996; Id., Art.  38 c.p.p., in (a) Chiavario M., I, 210; Ramajoli S., Chiusura delle indagini preliminari e  udienza preliminare, Padova, 1997; Randazzo E., Difesa e difensore, in Chiavario M.,  Marzaduri E. (a cura di), Protagonisti e comprimari del processo penale. Giurisprudenza  sistematica di diritto processuale penale, Torino, 1995, 251; Id., L’impedimento del difensore dell’imputato nelle udienze camerali e preliminari, in Cass. pen., 1990, 2219; Renon  P., L’incidente probatorio nel procedimento penale. Tra riforme ordinarie e riforme costituzionali, Padova, 2000; Riccio G., “Appunti per una rilettura del sistema sanzionatorio  alla luce di SS.UU. 20 dicembre 2007”, in Giust. pen., 2008, III, 449; Id., Tensioni garantiste della Consulta e nuovi spazi probatori nel processo penale, in Pol. dir., 1994, 367;  Rivello P.P., sub art. 19, Commento articolo per articolo l. 16 dicembre 1999, n. 479, in  Leg. pen., 2000, 371; Id., sub artt. 20-21, Commento articolo per articolo l. 16 dicembre  1999, n. 479, in Leg. pen., 2000, 285; Id., La struttura, la documentazione e la traduzione  degli atti, Milano, 1999; Id., Le modifiche all’acquisizione delle prove non mettono al riparo dai «guasti» del processo, in Guida dir., 1997, fasc. 32, 67; Rocchi D., Modifica  dell’accusa e contumacia dell’imputato nell’udienza preliminare, in Giur. cost., 2006,  4027; Romano M., Grasso G., Padovani T. (a cura di), Commentario sistematico del codice penale, III, Milano, 20112, 117; Ruggieri F., Artt. 83-85, in Amodio E., Dominioni O.,  I, 496; Sanna A., Il contributo dell’imputato in un diverso procedimento: forme acquisitive e garanzie di attendibilità, Milano, 2000; Ead., Decreto di rinvio a giudizio e controllo  sugli indizi di colpevolezza, in Dir. pen. proc., 1996, 1219; Santalucia G., L’imputazione  generica in udienza preliminare: le Sezioni Unite rivendicano, in nome dell’efficienza, un  ruolo “forte” della nomofilachia, in Giust. pen., 2008, III, 462; Sau S., Art. 161 c.p.p., in  Conso G., Illuminati G., 540; Scalfati A., La riforma dell’udienza preliminare tra garanzie nuove e scopi eterogenei, in Cass. pen., 2000, 2812; Id., L’udienza preliminare. Profili  di una disciplina in trasformazione, Padova, 1999; Scaparone M., II; Id., Procedura penale, II, 20112; Scella A., sub art. 2, Commento articolo per articolo l. 7 agosto 1997, n.  267, in Leg. pen., 1998, 313; Scomparin L., Cause di non punibilità (immediata declaratoria delle), in Enc. dir., Annali, II, 2, Milano, 2008, 230; Ead., Il proscioglimento immediato nel sistema processuale penale, Torino, 2008; Silvestri P., Le nuove disposizioni in  tema di processo “in assenza” dell’imputato, Relazione dell’Ufficio del massimario della  Corte di Cassazione, n. III/7/2014, 1; Siracusano F., La completezza delle indagini nel processo penale, Torino, 2005; Sola G., L’udienza preliminare quale vaglio di transito  dell’accusa: “tanto rumore per nulla”, in Dir. pen. proc., 2011, 334; Spagnolo P., Consumazione del diritto all’impugnazione e diritto all’autodifesa del contumace, in Leg.  pen., 2010, 43; Ead., In tema di legittimo impedimento dell’imputato detenuto per altra  causa, in Cass. pen., 2007, 511; Spangher G., Considerazioni sul processo “criminale”  italiano, Torino, 2015; Id., Legge Pecorella, l’appello si sdoppia tra l’eccezionale e il fisiologico, in Dir. giust., 2006, n. 9, 69; Id., Art. 17-18, in Il processo penale dopo la  “Legge Carotti”, in Dir. pen. proc., 2000, 179; Squarcia E., L’azione di danno nel processo penale, Padova, 2002; Tonini P.; Id., La sospensione del processo nei confronti  dell’irreperibile ad un anno dalla riforma, in Dir. pen. proc., 2015, 1038; Id., L’incidente  probatorio nell’udienza preliminare: nuove prospettive per il diritto di difesa, in Cass.     Udienza preliminare 729   pen., 1994, 1995; Tonini P., Conti C., Il tramonto della contumacia, l’alba radiosa della  sospensione e le nubi dell’assenza “consapevole”, in Dir. pen. proc., 2014, 509; Tonini  P., Ingenito M., La sospensione del processo del contro l’irreperibile e la frattura legislativa tra vecchia contumacia e nuova assenza, in Conti C., Marandola A., Varraso G. (a  cura di), Le nuove norme sulla giustizia penale, Padova, 2014, 179; Todaro G., Fascicolo  delle indagini, udienza preliminare, diritto di difesa, in Cass. pen., 2009, 4224; Trinci A.,  Ventura V., Notificazioni e processo senza imputato, Milano, 2015; Ubertis G., “Truffa  delle etichette” nel processo penale: la “contumacia” è diventata “assenza”, in Cass. pen.,  2015, 931; Id., Profili di epistemologia giudiziaria, Milano, 2015; Id., (b) Ubertis G.;  Principi di procedura penale europea. Le regole del giusto processo, Milano, 2009; Id.,  Neutralità metodologica e principio di acquisizione processuale, in Riv. it. dir. proc. pen.,  2007, 3; Id., La ricostruzione giudiziale del fatto tra diritto e storia, in Cass. pen., 2006,  1206; Id., Contumaci doppia restituzione in termini, in (a) Ubertis G., II, 190; Id., Come  rendere giusto il processo senza imputato, in Leg. pen., 2004, 606; Id., Giudizio in contumacia e giudizio in assenza, in Arch. pen., 1996, 1999; Id., I poteri del pretore ex art. 506  e 507 e il principio di acquisizione processuale, in Cass. pen., 1996, 363; Id., La prova  penale. Profili giuridici ed epistemologici, Torino, 1995; Id., Variazioni sul tema della  prova documentale, in Cass. pen., 1992, 2516; Id., Giudizio di primo grado (disciplina  del) nel diritto processuale penale, in D. disc. pen., V, Torino, 1991, 522; Id., Sul progetto  preliminare di codice di procedura penale, in Riv. it. dir. proc. pen., 1988, 1304; Id., Dibattimento senza imputato e tutela del diritto di difesa, Milano, 1984; Id., Fatto e valore  nel sistema probatorio penale, Milano, 1979; Valentini C., Imputazione e giudice  dell’udienza preliminare, in Giur. it., 2002, 435; Valentini E., La domanda cautela nel  sistema delle cautele personali, Bologna, 2012; Id., La poliedrica identità del nuovo giudizio immediato, in Mazza O., Viganò F. (a cura di), Misure urgenti in materia di pubblica sicurezza, Torino, 2008, 281; Varraso G., La Corte costituzionale “salva” il rito degli  irreperibili, in Giur. cost., 2007, 1142; Id., Le indagini «suppletive» e integrative» delle  parti. Metamorfosi di un istituto, Padova, 2004; Id., Omessa o insufficiente descrizione  dell’imputazione, nullità della vocatio in iudicium e autorità competente alla rinnovazione, in Riv. it. dir. proc. pen., 1999, 324; Vassalli G., Sul diritto di difesa giudiziaria nell’istruzione penale, in AA.VV., Scritti giuridici in onore della CEDAM, II, Padova, 1953;  Venturoli M., Un caso di sospensione “a termine” della prescrizione, in Leg. pen., 2014,  655; Vergine F., Incidente probatorio e udienza preliminare tra autonomie e interferenze,  in Dir. pen. proc., 2007, 1488; Vessichelli M., Sul regime delle nullità della notificazione  all’imputato dell’atto di citazione, in Cass. pen., 2005, 1157; Vicoli D., La “ragionevole  durata” delle indagini, Torino, 2012; Viggiano F., Cautele personali e merito, Padova,  2004; Vigoni D. (a cura di), Il giudizio in assenza dell’imputato, Torino, 2014; Virgilio  A., Profili ideologici ed evolutivi dell’udienza preliminare, Napoli, 2007; Voena G.P.,  Profili processuali della legge anticorruzione, in Giur. it., 2012, 2704; Id., Soggetti, in (a)  Conso G., Grevi V., Bargis M., 1; Id., Atti, in (a) Conso G., Grevi V., Bargis M., 173;  Id., Attività investigativa ed indagini preliminari, in Gaito A. (a cura di), Le nuove disposizioni sul processo penale, Padova, 1989, 29; Zacché F., La prova documentale, Milano,  2012; Id., Cassazione e iura novit curia nel caso Drassich, in Dir. pen. proc., 2009, 781;  Zappulla A., Addio alla contumacia: la disciplina delle impugnazioni, in Leg. pen., 2014,  618; Ziroldi A., Udienza preliminare: preparazione e svolgimento, in Spangher G., III,  845.         730 Fabio Cassibba e Serena Quattrocolo        Capitolo XIII La revoca della sentenza di non luogo     a procedere   di Fabio Cassibba   Sommario   1. La revoca della sentenza di non luogo a procedere: un istituto ancora attuale? – 2. L’effetto preclusivo della sentenza di non luogo a procedere. – 2.1. I limiti soggettivi e oggettivi. – 2.2. Formule  di proscioglimento ed efficacia preclusiva della sentenza di non luogo a procedere. – 2.3. Gli atti  preclusi: a) il nuovo esercizio dell’azione penale. – 2.4. (Segue) b) l’attività di indagine. – 2.5. (Segue) c) l’applicazione di misure cautelari. – 3. I presupposti per la revoca. – 3.1. L’inoppugnabilità  della sentenza di non luogo a procedere. – 3.2. La sopravvenienza delle nuove prove. – 4. La domanda di revoca. – 4.1. Legittimazione. – 4.2. Forma e contenuto. – 4.3. L’individuazione del giudice. – 5. La delibazione preliminare di ammissibilità. – 6. Il contraddittorio camerale: profili generali. –  7. L’accoglimento della domanda: l’effetto ablativo della revoca. – 8. La nuova udienza preliminare. –  9. La riapertura delle indagini e gli epiloghi. – 10. Il ricorso per cassazione. – Bibliografia.   1. La revoca della sentenza di non luogo a procedere: un istituto ancora  attuale?   Nel disegno codicistico originario del 1988, la revoca della sentenza di non  luogo a procedere ex art. 434 era coerente con l’esigenza di esigenza di contemperare due opposti interessi: da un lato, assicurare la stabilità del proscioglimento emesso all’esito dell’udienza preliminare; dall’altro, non precludere al pubblico  ministero lo svolgimento di ulteriori indagini dopo la sentenza ex art. 425, così da  dare effettività all’obbligo sancito dall’art. 112 Cost.   Ciò era tanto più vero alla luce della duplice premessa in forza della quale le  indagini preliminari avrebbero dovuto costituire una fase a cognizione largamente  sommaria, perché incompleta e superficiale 1, e la sentenza di non luogo a procedere sarebbe stata pronunciata solo per le imputazioni azzardate. Benché al tempo  della sua introduzione l’istituto avesse risentito della forza suggestiva sprigionata                               1 Su tali implicazioni della cognizione sommaria v. l’ampia ricostruzione di F. Viggiano,   Cautele personali, 44 ss.      732 Fabio Cassibba   dalla riapertura dell’istruzione del codice del 1930 2, la revoca della sentenza di  non luogo a procedere non si atteggiava come un retaggio del modello inquisitorio,  ma si poneva come logico completamento della disciplina delle indagini preliminari  e delle regole di giudizio proprie dell’udienza preliminare 3. A livello sistematico,  poi, la revoca costituiva il pendant della riapertura delle indagini ex art. 414: così  come questa precludeva al pubblico ministero di svolgere ulteriori indagini dopo  l’archiviazione, in assenza del relativo provvedimento autorizzativo, quella precludeva al pubblico ministero l’esercizio dell’azione penale, sino a che non fossero  emerse nuove prove idonee a giustificare il rinvio a giudizio del prosciolto.   Sennonché, la Corte costituzionale 4, prima, e le Sezioni Unite 5, in seguito,  hanno legittimato una discutibile (e discussa) ibridazione fra i due istituti 6: oggi, sia il provvedimento di archiviazione sia la sentenza di non luogo a procedere  dispiegano un analogo effetto preclusivo sul nuovo esercizio dell’azione penale e  sullo svolgimento di ulteriori indagini, nonché sul terreno cautelare 7. La coerenza  del sistema subiva una profonda frattura 8, destinata ad approfondirsi con le riforme apportate dalle leggi 14.12.1999, n. 479 e 7.12.2000 n. 397, tanto che l’originario impianto codicistico rappresenta ormai un «modello perduto» 9.                               2 Sull’istituto previsto dall’art. 402 c.p.p. abr., v. per tutti, P. Ferrua, La riapertura, passim.  Sottolinea come sia improprio assimilare i due istituti, R.E. Kostoris, Revoca, 286, secondo cui  «pur non sottovalutando l’importanza che riveste un raffronto fra vecchio e nuovo codice» è opportuno «evitare di intendere le nuove norme secondo gli schemi del passato», tanto più alla luce  del fatto che il nuovo voice ha superato il modello con istruzione: il rischio è che un simile confronto possa «diventare in larga misura fuorviante»; analogamente, F. Cordero, Procedura, 972.   3 Del resto, un’attività d’indagine preliminare incompleta – del tipo di quella che emergeva  dai lavori preparatori, più che dall’assetto codicistico – giustificava anche la previsione del potere del pubblico ministero di proseguire nello svolgimento delle indagini perfino dopo il decreto che dispone il giudizio.   4 Cfr. C. cost., 19.1.1995, n. 27; v. anche C. cost., 27.6.1997, n. 206.   5 Cfr. Sez. Un., 24.6.2010, Giuliani, in Cass. pen., 2012, 4053 ss.; Cass., Sez. Un., 22.3.2000, Fi nocchiaro, ivi, 2000, 2610 ss., sulla quale ultima v. la nota di L. Norcio, Efficacia preclusiva, 269 ss.  6 Cfr., per tutti, le critiche di F. Caprioli, Archiviazione, 1374 ss.; R. Orlandi, Effetti preclu sivi, 3291 ss.; nella manualistica, F. Caprioli, Indagini preliminari, 633 ss.; F. Cordero, Procedura, 436 ss.   7 V. infra, 2.2 ss.  8 Cfr., con particolare riguardo all’effetto preclusivo dell’archiviazione, F. Caprioli, Inda gini preliminari, 633-634, secondo cui «se al provvedimento di archiviazione si assegna l’efficacia preclusiva tipica delle sentenze che si pronunciano sull’imputazione […] rischia di franare l’intero impianto sistematico costruito sullo spostamento dell’alternativa tra azione e archiviazione al termine della fase di ricerca della prova. Corredato dell’efficacia di ne bis in idem,  il provvedimento di archiviazione (già imperniato, di regola, su un’ipotesi d’accusa contenutisticamente assimilabile ad un’imputazione, oltre che frequentemente emanato nel contradditorio delle parti, doverosamente motivato ed impugnabile) assumerebbe i connotati tipici della  sentenza istruttoria». V. anche Id., Il principio del ne bis in idem, 81-82.   9 L’espressione è di G. Lozzi, La realtà, 1097.      La revoca della sentenza di non luogo a procedere 733   Conferiti ampi poteri probatori al giudice dell’udienza preliminare, tesi al  completamento investigativo (art. 421-bis) o alla necessaria integrazione del quadro probatorio per l’emissione della sentenza di non luogo a procedere (art. 422),  e ammesse ampie integrazioni probatorie ad opera delle parti per sciogliere  l’alternativa decisoria tipica dell’udienza preliminare, diviene arduo spiegare la  perdurante revocabilità della sentenza di non luogo a procedere 10. In effetti, la  sentenza ex art. 425 – emessa all’esito di una fase caratterizzata da un controllo di  natura ormai di tipo meritale11 – è pronunciata sulla base di un panorama cognitivo davvero completo: tutto ciò mal si concilia con la limitata stabilità del provvedimento ex art. 425, la cui irrevocabilità opera solo rebus sic stantibus 12.   Certo, la natura processuale della sentenza di non luogo a procedere – non implicante alcun accertamento circa la colpevolezza 13 – resta un argomento da mettere in campo per giustificare il mantenimento del regime di revocabilità ex art.  434 14. Tuttavia, si tratta di un argomento debole, poiché occorre ancora dimostrare che la natura processuale del provvedimento ne implichi una stabilità affievolita rispetto alle pronunce sul merito dell’imputazione 15.   Risponde a basilari principi di civiltà giuridica che il proscioglimento pro                             10 Sul tema, da ultimo, cfr. G. Lozzi, Ne bis in idem, 12 ss.; nonché, sia pure in una pro spettiva differente da quella qui affacciata, H. Belluta, “Giusto processo”, 213 ss.   11 Cfr., per tutte, C. cost., 12.7.2002, n. 335; C. cost., 6.7.2001, n. 224.  12 La necessaria completezza del quadro d’indagine – come noto – è stata sottolineata, a più   riprese, dalla Corte costituzionale: v., soprattutto, C. cost., 9.5.2001, n. 115 e C. cost., 15.2.1991,  n. 88; nonché, da diversi angoli visuali, C. cost., 11.4.1996, n. 97; C. cost., 9.3.1992. n. 92; C.  cost., 12.10.1990, n. 445. Sul tema v., per tutti, F. Siracusano, La completezza, passim.   13 Nel senso che il controllo sul merito implica, in caso del positivo accertamento della colpevolezza, l’emissione di un provvedimento di condanna, F. Cordero, Merito (diritto processuale), 578 ss. (ed ora anche in Id., Merito, 665 ss.); O. Dominioni, Improcedibilità e proscioglimento, 7 ss.; nonché, dal peculiare punto di vista della non indefettibile attuazione del contraddittorio nella formazione della prova nella fase dell’udienza preliminare, G. Giostra, Contraddittorio (principio del), 7. Per la distinzione fra controllo «di» merito e «sul» merito, ove il  primo corrisponde al pregnante controllo assegnato al giudice alla luce dell’art. 425 comma 3,  cfr. R.E. Kostoris, Udienza preliminare, 44 ss. Nel senso che la sentenza di non luogo a procedere rientra in un tertium genus si orienta M. Daniele, Profili sistematici, 205 ss., secondo cui  il giudice dell’udienza preliminare è investito di una valutazione di tipo ipotetico, che non  coincide con l’accertamento dell’esistenza del dovere di procedere o del dovere di punire, ma  che ha la funzione di prefigurare il possibile esito di tale accertamento, allo scopo di evitare il  compimento di attività che si rivelerebbero lesive di determinate garanzie o, comunque, inutili.  Sul tema v. anche supra, Cap XII.   14 Cfr. C. cost., 27.6.1997, n. 206; C. cost., 19.1.1995, n. 27. Secondo B. Dani, Revoca, 148,  la natura processuale della sentenza di non luogo a procedere basta a giustificare la ridotta portata del relativo effetto preclusivo rispetto ai provvedimenti che ricadono entro la sfera del ne  bis in idem ex art. 649.   15 Da ultimo, v., infatti, con riguardo all’effetto preclusivo della sentenza istruttoria di proscioglimento prevista dal Codice del 1930, G. Lozzi, Ne bis in idem, 9 ss.      734 Fabio Cassibba   nunciato all’esito del dibattimento (o di un giudizio alternativo) sia suscettibile  di dispiegare l’efficacia del ne bis in idem. Non vale, meccanicisticamente, il  discorso inverso, per cui il proscioglimento pronunciato all’esito di una fase  preliminare di natura processuale debba scontare una minore efficacia preclusiva 16. Piuttosto, sussiste «un rapporto di correlazione tra la forza vincolante di  un dato provvedimento e il tipo di accertamento in esso contenuto» 17: l’estensione e l’intensità del vincolo che il proscioglimento pronunciato fuori dal  giudizio è capace di produrre dipendono non già dalla natura del provvedimento  – che non costituisce un prius logico tale da condizionare le scelte del legislatore 18 – bensì, unicamente, dalla discrezionalità di quest’ultimo nel delineare gli  assetti del sistema. Si sa, del resto, come il mancato inserimento della sentenza  di non luogo a procedere tra i provvedimenti suscettibili di divenire irrevocabili  sia stato dettato da «ragioni puramente nominalistiche»: si temeva che sarebbe  stato «contraddittorio definire irrevocabili sentenze che sono sempre suscettibili  di revoca ex art. 434» 19.   Il sistema è ormai profondamente connotato dalla doverosa completezza delle  indagini preliminari, a tal punto che se ne assicura il completamento in chiave  probatoria pure nel corso di una fase pienamente processuale, com’è l’udienza  preliminare, in forza dell’impulso dato dal giudice ex art. 421-bis 20. Ne deriva che  la sentenza di non luogo a procedere non solo dispiega un ampio effetto preclusivo allo stato degli atti 21, ma si atteggia a provvedimento probatoriamente qualificato, che – in una prospettiva de iure condendo – può ben essere assistito dalla  stabilità propria delle sentenze pronunciate in giudizio. Il mantenimento dell’istituto appare funzionale, allora, a soddisfare gli interessi dell’accusa, assecondan                             16 Cfr. E.M. Mancuso, Il giudicato, 363 ss. D’altro canto, la «certezza del proscioglimento   non sembra un’esigenza da sottovalutare»: anche alla luce della presunzione d’innocenza, «diviene difficile negare che il proscioglimento pronunciato da un giudice, nella forma della sentenza, diffonda nelle persone coinvolte qualcosa di più che la speranza della propria estraneità  ai fatti contestati» (H. Belluta, “Giusto processo”, 221).    17 Così, M. Daniele, Profili sistematici, 151.   18 Cfr., pur con riguardo all’istituto della riapertura dell’istruzione previsto dal Codice del   1930, P. Ferrua, La riapertura, 67 ss.  19 F. Caprioli, I provvedimenti, 35. Sul contiguo versante dell’esecutività delle sentenze di   non luogo a procedere, una volta che siano non più impugnabili, ma solo revocabili ex art. 434,  v. B. Lavarini, L’esecutività, 8-9.   20 Oltre che, naturalmente, in forza del completamento probatorio di cui all’art. 422.  21 Cfr. G. Lozzi, Ne bis in idem, 12 ss.; T. Rafaraci, Ne bis in idem, 869-870. Secondo,   E.M. Mancuso, Il giudicato, 374, la «struttura cognitiva e lo scopo della fase [dell’udienza preliminare] di cui [la sentenza di non luogo a procedere] è coronamento conferiscono alla medesima un (pur limitato) contenuto d’accertamento, che è parametro di cosa giudicata per la successiva istanza di revoca ex art. 434 ss. c.p.p., oltre che un’efficacia preclusiva diretta, che si  atteggia a condizione d’improcedibilità dell’azione ricavabile dal sistema processuale e a momento impeditivo della cautela in via incidentale de eadem re».     La revoca della sentenza di non luogo a procedere 735   done la bulimia investigativa, in nome di un «esasperato favor per l’investigazione ad oltranza» 22.   Non coglierebbe nel segno replicare che l’abolizione della revoca della sentenza di non luogo a procedere pregiudicherebbe l’obbligatorietà dell’azione penale 23. Premesso che l’effettività del canone sancito dall’art. 112 Cost. è assicurato  – per l’appunto – dal doveroso svolgimento di indagini preliminari complete, in  via d’ipotesi è ben vero che sarebbe sempre possibile scoprire nuove prove idonee  a riconsiderare il giudizio già reso. Rilievo centrale, però, dev’essere assegnato  alla certezza delle situazioni giuridiche soggettive 24. A maggior ragione se si considera che la revoca della sentenza di non luogo a procedere costituisce una deroga al ne bis in idem 25, tanto più vistosa perché il proscioglimento in parola è oggi  dotato di una natura sostanzialmente meritale 26. D’altra parte, l’art. 606 comma 1  lett. e offre al pubblico ministero un rimedio adeguato per fronteggiare l’emissione di una sentenza di non luogo a procedere fondata su improvvide valutazioni del  quadro probatorio. Né l’abolizione dell’istituto della revoca lederebbe gli interessi  di natura civilistica della parte civile: la sentenza ex art. 425 non dispiega efficacia in sede extrapenale e il danneggiato dal reato potrebbe sempre esercitare la  pretesa risarcitoria nella sede propria pure dopo l’emissione della sentenza di non  luogo a procedere.                                  22 G. Giostra, Indagine e prova, 47.  23 In questo senso v., invece, H. Belluta, “Giusto processo”, 223 ss., che ipotizza, de iure   condendo, l’eventualità di una riforma che limitasse, sotto il profilo temporale, la legittimazione del pubblico ministero, introducendo un termine finale per l’esperimento della revoca, decorso il quale la sentenza ex art. 425 acquisirebbe il pieno valore di cosa giudicata (ivi, 226).   24 Così da tutelare anche la presunzione di non colpevolezza dell’imputato prosciolto  all’esito dell’udienza preliminare, se è vero che l’art. 425 implica, oggi, un accertamento sostanzialmente meritale, perché le formule di proscioglimento si fondano, oggi, anche  sull’insufficienza o sulla contraddittorietà della prova. Nel senso che la «revoca della sentenza  pronunciata ai sensi dell’art. 425 c.p.p. può provocare conseguenze particolarmente gravi sotto  il profilo della certezza in senso soggettivo», si esprime G. Lozzi, Ne bis in idem, 15.    25 Cfr. F. Caprioli, Il principio del ne bis in idem, 81, che sottolinea come l’esclusione  della sentenza di non luogo a procedere dal novero di quelle per le quali gli artt. 648 e 650  sanciscono l’irrevocabilità «sia frutto di una cautela eccessiva del legislatore, potendo anche  tale sentenza acquisire i connotati dell’irrevocabilità intesa come esaurimento dei gradi di  giudizio» (il corsivo è dell’Autore). Contra, Cass., Cass., Sez. V, 28.4.1997, Romiti, in  Cass. pen., 1997, 2820.   26 Così, G. Lozzi, La vanificazione, 284; più di recente, G. Lozzi, Ne bis in idem, 14.     736 Fabio Cassibba   2. L’effetto preclusivo della sentenza di non luogo a procedere.   2.1. I limiti soggettivi e oggettivi.  È fuori discussione che la sentenza di non luogo a procedere dispieghi un ef fetto preclusivo allo stato degli atti 27, che si atteggia in maniera singolare: la verifica svolta nega l’accesso a uno stadio successivo dell’iter, almeno sinché rimangano immutati i presupposti originari 28.   Sui versanti soggettivo e oggettivo, l’ampiezza dell’effetto preclusivo esercitato dalla sentenza di non luogo a procedere dipende dal relativo contenuto. Vengono in gioco, da un lato, l’imputato, individuato come destinatario della sentenza  di non luogo a procedere ex art. 425 comma 1 lett. b, e, dall’altro, il fatto oggetto  dell’imputazione per il quale la sentenza in parola è pronunciata ex art. 426 comma 1 lett. c 29.   Se, dal punto di vista soggettivo, il rilievo suona persino ovvio 30, la ricostruzione è maggiormente complessa a proposito dell’individuazione dei limiti oggettivi entro i quali la sentenza di non luogo a procedere esplica l’effetto preclusivo. Riduttivo delinearne i confini alla luce della descrizione del fatto offerta  nell’imputazione 31. La portata dell’effetto preclusivo della sentenza di non luogo a procedere discende, non già dall’enunciazione del fatto cristallizzata nell’imputazione, quanto dai relativi elementi nucleari 32, che trascendono la mera  dimensione descrittiva dell’episodio penalmente rilevante. Ne deriva che l’effetto preclusivo sprigionato dalla sentenza di non luogo a procedere ha una portata  più estesa rispetto all’area operativa della modifica dell’imputazione di cui  all’art. 423 comma 1 33.   Quando i nuovi elementi di prova, sopravvenuti o scoperti dopo l’emissione  della sentenza di non luogo a procedere, facciano emergere un «fatto nuovo»,  nell’accezione considerata dagli artt. 423 comma 2 e 518, suscettibile di cumular                             27 Cfr., per tutti, F. Caprioli, Indagini preliminari, 680; F. Cordero, Procedura, 972. Da ul timo, con ampiezza, E.M. Mancuso, Il giudicato, 363 ss.  28 In tali precisi termini, E.M. Mancuso, Il giudicato, 367.   29 Cfr. M. Daniele, Profili sistematici, 178 ss.   30 Del resto, anche l’art. 60 comma 3, nel prevedere che la qualità di imputato venga rias sunta con la revoca della sentenza di non luogo a procedere, sembra postulare che l’istituto in  parola possa operare solo nei confronti del medesimo soggetto già destinatario della sentenza  di non luogo a procedere: cfr. R.E. Kostoris, Revoca, 286.    31 Cfr. M. Daniele, Profili sistematici, 180.  32 Cfr. già F. Cordero, Considerazioni, 940; più di recente, B. Dani, Revoca, 150; M. Da niele, Profili sistematici, 180-181; C. Fanuele, La ricostruzione, 147.   33 Cfr. M. Daniele, Profili sistematici, 180. Da ultimo v., volendo, F. Cassibba, L’imputa zione, spec. 22 e nota 109.       La revoca della sentenza di non luogo a procedere 737   si a quello oggetto della sentenza ex art. 425 34, si ricade – certo – al di fuori della  sfera dell’effetto preclusivo generato dalla sentenza in parola. Viceversa, quando tali elementi di prova concernano quel medesimo fatto, già oggetto della  sentenza ex art. 425, e ne permettano solo una più adeguata (e diversa) descrizione, rimane salvo l’effetto preclusivo della sentenza di non luogo a procedere 35. In breve, la nozione di «medesimo fatto» – contemplata dall’art. 649 comma 1 36 – vale anche a individuare i limiti oggettivi dell’effetto preclusivo della  sentenza di non luogo a procedere e, specularmente, l’ambito di operatività della  revoca ex art. 434 37.   2.2. Formule di proscioglimento ed efficacia preclusiva della sentenza di  non luogo a procedere.  La portata dell’art. 434 autorizza a ritenere che la revoca sia consentita rispetto   a tutte le pronunce di non luogo a procedere, indipendentemente dalla formula  adottata 38. È privo di significato un discrimine fondato sulle ragioni, di fatto o di  diritto, del proscioglimento: l’esito proscioglitivo giustificato da motivi di diritto,  produce anch’esso un’efficacia preclusiva condizionata solo dall’eventuale sopravvenienza di nuovi elementi probatori che inducano a modificare il giudizio di  valore giuridico posto alla base della sentenza di non luogo a procedere 39.   Un’autonoma considerazione richiede, però, l’ipotesi della sentenza ex art. 425  pronunciata in forza di una causa di estinzione del reato 40. Qui, il prosciogli                             34 Un «criterio di orientamento persuasivo» implica che si è «in presenza di un altro fatto, e   non di diversa descrizione dello stesso fatto, ogni volta che i due enunciati possano in astratto  dar corpo a due imputazioni tra loro compatibili, e pertanto cumulabili (a carico dello stesso  imputato)»: così, T. Rafaraci, Le nuove contestazioni, 11.    35 Si è qui in presenza di un mero fatto «diverso» da quello nell’imputazione, rilevante ex  artt. 423 comma 1 e 516, rispetto al quale solo la revoca rimuove l’effetto preclusivo proprio  della sentenza di non luogo a procedere.   36 E già considerata dall’art. 402 comma 1 c.p.p. abr. in rapporto alla richiesta di riapertura  dell’istruzione.    37 Cfr., in giurisprudenza, Cass., Sez. VI, 13.7.2001, Calcagno, CED, 2001/220734.  38 Cfr. R.E. Kostoris, Revoca, 286; G. Spangher, Art. 434, 747; v. anche B. Dani, Revoca,   149; P. Sechi, Revoca, 861, nota 16; e, più di recente, M. Daniele, Profili sistematici, 181 ss.   39 Cfr. M. Daniele, Profili sistematici, 182-183, il quale sottolinea come anche la sentenza   di non luogo procedere pronunciata «perché il fatto non è previsto dalla legge come reato» non  possiede un’efficacia preclusiva assoluta. Il proscioglimento in questi casi deriva da un giudizio di valore, in forza del quale i fatti contestati all’imputato sono risultati penalmente rilevanti. Tuttavia, alla luce delle interazioni fra giudizio di fatto e giudizio di valore giuridico, ben  può accadere che nuovi elementi probatori portino ad attribuire rilevanza penale a profili fattuali che, in precedenza, avevano invece indotto il giudice a formulare un giudizio d’irrilevanza penale del fatto.    40 Giova rammentare che, sotto la vigenza del codice del 1930, l’intervento di una causa di     738 Fabio Cassibba   mento gode di un’efficacia preclusiva analoga a quella espressa dal giudicato in  senso proprio, con un effetto – per così dire – «irreversibile» 41. È opinione ampiamente condivisa che la presenza della fattispecie estintiva impedisca di esaminare  gli elementi investigativi che siano successivamente emersi, a prescindere dal loro  grado di persuasività, escludendo l’esperimento della revoca 42. La conclusione vale,  però, a meno che i nuovi apporti probatori consentano di assegnare al medesimo  fatto già oggetto della sentenza di non luogo a procedere un diverso titolo di reato,  per il quale la causa di estinzione non operi. Anche qui, dunque, l’efficacia preclusiva del non luogo procedere vale rebus sic stantibus: niente esclude che la revoca  possa essere concessa in vista della riapertura delle indagini o del rinvio a giudizio  per un fatto di rilevanza penale non assistito dalla causa estintiva 43.   Dal sistema emerge, infine, come il ricorso allo strumento della revoca resti  «implicitamente escluso» nei confronti di quelle sentenze che, per le loro peculiari caratteristiche, non determinano effetti preclusivi, consentendo un’autonoma  riattivazione delle indagini 44. È il caso della sentenza di non luogo a procedere  pronunciata per mancanza d’una condizione di procedibilità o proseguibilità  (art. 345), o per l’errore di persona (art. 68) o, ancora, per la morte dell’imputato (art. 69 comma 1) 45. Qui, non occorre dare impulso al procedimento di re                             estinzione del reato integrava una condizione ostativa alla riapertura dell’istruzione, in forza  dell’espresso limite prescritto dall’art. 402 comma 1 c.p.p. abr. Sul tema, per tutti, anche per  ulteriori riferimenti bibliografici, P. Ferrua, La riapertura, 75 ss.   41 Così, Cass., Sez. VI, 8.11.1996, Privitera, CED, 1996/207728. V. anche Cass., Sez. III,  6.7.1999, Levrino, CED, 1999/214905, secondo cui, conseguentemente, la sentenza di non luogo a  procedere pronunciata per intervenuta oblazione del reato, consistendo in una pronuncia di proscioglimento, va eseguita in luogo di una sentenza di condanna in forza dell’art. 669 comma 8.    42 Così, M. Daniele, Profili sistematici, 186. V., anche, M. Callari, La firmitas, 113-114; M.  Ceresa-Gastaldo, Esecuzione, 1108.   43 Per l’affermazione secondo cui «[u]na volta che la sentenza di non luogo a procedere  emessa a norma dell’art. 425 cod. proc. pen. non sia più soggetta a impugnazione e non ricorra  alcuna delle ipotesi previste dalla disposizione eccezionale, e perciò di stretta applicazione,  dell’art. 345 cod. proc. pen., che si riferisce al sopravvenire della specifica condizione di procedibilità originariamente mancante, è precluso l’inizio dell’azione penale in ordine al medesimo fatto, sia pur diversamente qualificato, nei confronti della stessa persona», v. Cass., Sez.  I, 9.5.2000, Ciapanna, CED, 2000/216901. In dottrina, con sostanziale coincidenza di vedute,  B. Dani, Revoca, 150; M. Daniele, Profili sistematici, 186-187; P. Sechi, Revoca, 861 ss.; M.  Tirelli, La revoca, 96 ss. In senso dubitativo, però, R.E. Kostoris, Revoca, 287: la «mancata  inclusione della revoca fra le eccezioni al ne bis in idem nell’art. 649 comma 1 […] potrebbe  rafforzare l’opinione che tale causa estintiva sia riferibile al titolo di reato in funzione del quale  viene chiesta la revoca, anziché a quello configurato in sentenza, se diverso […]; [benché] non  ci si nascond[a] però che ad opposta conclusione sembrerebbe orientare proprio il principio  desumibile dalla norma generale» ex art. 129.   44 In tali precisi termini R.E. Kostoris, Revoca, 287.   45 Cfr., con sostanziale coincidenza di vedute, B. Dani, Revoca, 150; M. Daniele, Profili si stematici, 183 ss.; R.E. Kostoris, Revoca, 287; P. Sechi, Revoca, 861; G. Spangher, Art. 434, 747.     La revoca della sentenza di non luogo a procedere 739   voca; più semplicemente, operano gli artt. 69 comma 2 e 345 comma 2: non occorre, cioè, un provvedimento ablativo; è sufficiente la sopravvenienza della condizione di procedibilità mancante 46, l’emergere della circostanza che l’imputato  erroneamente prosciolto sia, in realtà, colui che, identificato nel processo, risulta  l’effettivo destinatario dell’esercizio dell’azione penale o, ancora, l’accertamento  dell’errore della dichiarazione di morte dell’imputato.   Si ritiene, però, che la revoca sia imposta quando emergano nuovi elementi  che appaiono in grado d’influire sul valore giuridico dei fatti contestati, rendendo  possibile procedere a una ricostruzione fattuale sussumibile sotto un titolo di reato  in relazione al quale la condizione di procedibilità non sia richiesta 47.   2.3. Gli atti preclusi: a) il nuovo esercizio dell’azione penale.  Dal tenore dell’art. 435 comma 1 – laddove prevede che il pubblico ministe ro, quando le nuove fonti di prova siano già state acquisite, chiede la revoca della sentenza di non luogo a procedere e, contestualmente, il rinvio a giudizio –  emerge come il legislatore precluda un nuovo esercizio dell’azione penale, per  lo stesso fatto e nei confronti dello stesso imputato 48, in assenza del provvedimento che tale revoca disponga. Con riguardo all’esercizio dell’azione penale  e a differenza di quanto vale per il compimento di atti d’indagine prima della  revoca 49, «la forza preclusiva della sentenza di non luogo a procedere si atteggia allo stesso modo del ne bis in idem» 50. Il divieto di un nuovo esercizio  dell’azione penale – che pure non discende dalla regola espressa nell’art. 649,  ove ne bis in idem è idealmente riportato alle sole sentenze rese all’esito del  giudizio – si ricava da una lettura sistematica come pure dalla valorizzazione  della revoca, «intes[a] come rimedio specifico rispetto a un accertamento avente  natura intermedia» 51.                               46 Tocca ricordare come l’art. 346 preveda che, «in mancanza di una condizione di procedibilità che può ancora sopravvenire, possono essere compiuti gli atti d’indagine necessari ad  assicurare le fonti di prova, quando vi sia pericolo nel ritardo, possono essere assunte le prove  previste dall’articolo 392».   47 Così, M. Daniele, Profili sistematici, 186. V. anche B. Dani, Revoca, 133; P. Sechi, Revoca, 861. Naturalmente, esorbita dalla sfera della revoca l’ipotesi in cui le nuove fonti di prova facciano emergere non già un fatto semplicemente diverso da quello originariamente contestato ma un fatto nuovo: qui, l’efficacia preclusiva della sentenza di non luogo a procedere non  si dispiega: v. supra, 2.1.   48 V. supra, 2.1.   49 V. infra, 2.3.   50 M. Daniele, Profili sistematici, 170. Per L. Pecori, Potenzialità preclusive, 59, la cosa   giudicata materiale nascente dalla sentenza inoppugnabile determina le conseguenze tipiche  del giudicato sostanziale, poiché il primo esercizio dell’azione si è consunto nella pronuncia  che ne ha sancito l’infondatezza.    51 E.M. Mancuso, Il giudicato, 368.     740 Fabio Cassibba   Quanto agli effetti della violazione del divieto di esercitare l’azione penale  in assenza del provvedimento di revoca, la Corte costituzionale esclude, anzitutto,  che la richiesta di rinvio a giudizio possa ritenersi affetta da nullità a regime assoluto, per violazione delle disposizioni concernenti l’iniziativa del pubblico ministero nell’esercizio dell’azione penale 52. Per la Consulta, la revoca della sentenza  di non luogo a procedere costituisce un’atipica condizione di procedibilità: «se  il presupposto del procedere manca, il giudice non può che prenderne atto», dichiarando, con sentenza, «che l’azione penale non doveva essere esercitata» 53.   Un simile effetto si estende oltre il procedimento in cui è stata emessa la sentenza ex art. 425: il non luogo a procedere, definitivo perché non più impugnabile,  sino a che non sia revocato, vincola anche uffici giudiziari diversi 54. Netta, dunque, la differenza rispetto a quanto vale per il provvedimento di archiviazione, il  cui effetto preclusivo opera solo nei confronti del medesimo ufficio giudiziario 55.   L’effettività del contraddittorio sembra, poi, implicare che la declaratoria  d’improcedibilità non possa essere adottata de plano dal giudice, prima di fissare  l’udienza preliminare 56. Si badi: l’indefettibilità del contraddittorio, per dichiarare  che l’azione penale non avrebbe dovuto essere esercitata in difetto della revoca  della sentenza di non luogo a procedere, non deriva da ragioni pratiche 57. Tutto                               52 Cfr. C. cost., 19.1.1995, n. 27, secondo cui «invalidato l’atto d’impulso processuale, re siduerebbe un procedimento eternamente in vana attesa di definizione giudiziale: esso non potrebbe mai risolversi in sede processuale»; né – prosegue la Consulta – potrebbe essere pronunciata una nuova sentenza di non luogo a procedere, poiché il giudice per le indagini preliminari non potrebbe, a tal fine, «delibare atti d’indagine acquisiti contra legem». Aderiscono  alla ricostruzione della Corte costituzionale, E.M. Catalano, Udienza preliminare, 984-985; M.  Daniele, Profili sistematici, 171-172; A. Gaito, Quali limiti, 1517, secondo cui la nullità qui  non potrebbe operare poiché la trasgressione si colloca al di fuori della sequenza procedimentale, in un momento in cui neppure è immaginabile la pendenza di un procedimento, chiuso  dalla sentenza di non luogo a procedere ancora non revocata; T. Rafaraci, Ne bis in idem, 865,  nota 52; P. Sechi, Revoca, 873.    53 Cfr. C. cost., 19.1.1995, n. 27.  54 Cfr. L. Pecori, Potenzialità preclusive, 62. V. anche, nella giurisprudenza di merito,   all’esito di un’ampia ricostruzione sulla portata del principio del ne bis in idem, Trib. Tivoli,  13.11.2011, xy, in Dir. pen. cont., 1.2.2013.    55 Cfr. Cass., Sez. Un., 24.6.2010, Giuliani, cit., 4053 ss.; Cass., Sez. Un., 22.3.2000, Finocchiaro, cit., 2610 ss.   56 L’ipotesi, cioè, non può essere assimilata a quelle in cui il giudice dell’udienza preliminare ha il potere di dichiarare de plano, per ragioni di economia processuale, la nullità della  richiesta di rinvio a giudizio trasmettendo gli atti al pubblico ministero, come accade, ad esempio, quando il giudice si avveda del mancato invio dell’avviso di conclusione delle indagini  preliminari. In senso contrario rispetto a quanto sostenuto nel testo, anche se con un approccio  cauto, M. Daniele, Profili sistematici, 172, nota 64.   57 Quali, ad esempio, la non necessaria conoscenza, da parte del giudice dell’udienza preliminare, dell’avvenuta emissione della sentenza ex art. 425 e dell’assenza della relativa ordinanza di revoca.     La revoca della sentenza di non luogo a procedere 741   dipende dal contenuto della richiesta di rinvio a giudizio. Difficilmente, infatti, il  pubblico ministero richiederà il rinvio a giudizio per un’imputazione identica, sotto il profilo descrittivo, a quella per la quale era già stata pronunciata la sentenza  di non luogo a procedere non revocata: qui sarebbe addirittura intuitiva l’operatività dell’effetto preclusivo. Sennonché, un simile effetto della sentenza ex art.  425 copre il fatto storico, non l’enunciato dell’imputazione 58. La descrizione del  fatto formulata nell’imputazione potrebbe risultare compatibile sia con un fatto  “nuovo” – che, ovviamente, si colloca fuori della sfera in cui opera l’effetto preclusivo – sia col medesimo fatto, ancorché diversamente descritto, che, invece,  sta all’interno di essa 59. Ne deriva che solo il contraddittorio in seno all’udienza  preliminare può discriminare le ipotesi: all’esito della discussione, ove emergesse la medesimezza del fatto, al giudice non resterebbe che pronunciare la sentenza di non luogo a procedere, perché l’azione penale non avrebbe dovuto essere iniziata.   Da qui, il sorgere di un’ulteriore questione. Quid iuris quando, in assenza della  revoca della sentenza di non luogo a procedere ed esercitata l’azione penale per il  medesimo fatto, il giudice, all’esito dell’udienza preliminare, emetta, erroneamente, il decreto che dispone il giudizio? Il provvedimento non potrebbe dirsi abnorme, poiché l’emissione della vocatio in iudicium corrisponde a un potere tipico  del giudice né genera alcuna stasi processuale: resta, così, inammissibile il ricorso  per cassazione. Stando alla ricostruzione della Corte costituzionale, non sono  nemmeno integrate cause di nullità, né originarie dell’atto d’impulso né derivate  del decreto che dispone il giudizio. Secondo la giurisprudenza, al giudice dibattimentale non resterebbe che pronunciare una sentenza di non doversi procedere ai  sensi dell’art. 529 60. Infine, se lungo l’arco del giudizio, non viene pronunciata la  sentenza di non doversi procedere, perfezionandosi il passaggio in giudicato  d’una sentenza di proscioglimento o di condanna per lo stesso fatto, la concorrenza di tali pronunce con l’originaria sentenza di non luogo a procedere, mai revocata, rimane, ovviamente, regolata sul terreno del conflitto pratico di giudicati, ai  sensi dell’art. 669 61.                                  58 V. supra, 2.1  59 Per G. Illuminati, Giudizio, 875, solo un approccio casistico può, molto spesso, risolvere   il dubbio circa la mera “diversità” del fatto o la sua novità. Ampiamente, sul tema, T. Rafaraci,  Le nuove contestazioni, 11 ss.   60 Così, Trib. Torre Annunziata, 3.2.2004, C., in Giur. merito, 2004, 2053.  61 La revoca della sentenza di non luogo a procedere in favore dell’esecuzione della senten za definitiva di condanna (art. 669 comma 9), dimostra, poi, come il legislatore ritenga la sentenza ex art. 425 una decisione «congenitamente “debole”» (M. Ceresa-Gastaldo, Esecuzione,  1109).      742 Fabio Cassibba   2.4. (Segue) b) l’attività d’indagine.  La formula dell’art. 435 comma 1 – laddove prevede che il pubblico ministero,   nella richiesta di revoca, deve indicare se le nuove prove siano già state acquisite  o siano ancora da acquisire – legittima il compimento di atti d’indagine prima ancora che la sentenza di non luogo procedere venga revocata. In effetti, un indirizzo della giurisprudenza di legittimità, attenendosi alla littera legis, aveva sottolineato come – divenuta inoppugnabile la sentenza di non luogo a procedere –  l’organo dell’accusa avrebbe, comunque, goduto della piena libertà di proseguire  nelle investigazioni 62.   Senonché, a una simile conclusione si obiettava che l’art. 435 comma 1 non  aveva quel significato, poiché non legittimava il pubblico ministero a predisporre  un’attività d’indagine allo specifico scopo d’individuare le nuove fonti di prova  sulla base delle quali chiedere, poi, la revoca della sentenza di non luogo a procedere 63. La conclusione trovava conferma nell’argomento a fortiori: l’art. 414 non  consentiva lo svolgimento di ulteriori indagini, a meno che il giudice non ne avesse autorizzato la riapertura; a maggior ragione, l’espletamento di attività d’indagine non restava consentito prima che fosse intervenuta la revoca della sentenza  di non luogo a procedere 64. Ne derivava che gli atti d’indagine eventualmente  compiuti sarebbero stati affetti da inutilizzabilità, sia in vista della revoca della  sentenza ex art. 425 sia al fine di disporre una misura cautelare.   Le Sezioni Unite – chiamate a dirimere il contrasto giurisprudenziale insorto  sulla portata dell’art. 435 comma 1 – hanno fatto propria una soluzione intermedia, ritenuto che le due tesi prospettate dalla giurisprudenza di legittimità, da un  lato, svalutassero la peculiare efficacia preclusiva propria della sentenza di non  luogo procedere, dall’altro, confliggessero col tenore della disciplina positiva 65.                               62 Cfr., fra tutte, significativamente in rapporto all’utilizzabilità delle nuove fonti di prova  per l’adozione di una misura cautelare prima della revoca della sentenza di non luogo a procedere, Cass., Sez. I, 20.12.1999, Saraceno, CED, 1999/214962: «[a]vuto riguardo alla disciplina  dettata dall’art. 435, comma 1, c.p.p., secondo la quale, anche sulla base di fonti di prova acquisite dal pubblico ministero in assenza di preventiva autorizzazione alla riapertura delle indagini, può essere disposto, previa revoca della sentenza di non luogo a procedere, il rinvio a  giudizio dell’imputato, deve ritenersi che a maggior ragione gli stessi elementi possano essere  utilizzati come gravi indizi di colpevolezza per l’applicazione di una misura cautelare». Sul  tema v. anche infra, 2.5.; Cass., Sez. IV, 4.8.1998, Vazzana, in Giust. pen., 1999, III; 650;  Cass., Sez. V, 18.2.1997, Schittino, CED, 1997/208096; Cass., Sez. I, 24.6.1996, Diotallevi, in  Cass. pen., 1997, 1780.    63 Cfr., con sostanziale coincidenza di vedute, I. Calamandrei, La novità, 360; B. Dani, Revoca, 152; G. Garuti, Revoca, 967; L. Pecori, Potenzialità preclusive, 63 ss.; P. Sechi, Revoca,  864; G. Spangher, Art. 434, 748; M. Tirelli, Revoca, 103.   64 Cfr. Cass., Sez. VI, 7.3.1999, Giglio, in Dir. pen. proc., 2000, 495, con nota di M. Daniele.   65 Cfr. Cass., Sez. Un., 23.2.2000, Romeo, in Cass. pen., 2001, 53, sulla quale v. le note di  G. Garuti, Revoca, 962 ss.; L. Pecori, Potenzialità preclusive, 55 ss..     La revoca della sentenza di non luogo a procedere 743   Più precisamente, per il Supremo collegio, le nuove fonti di prova idonee a determinare il rinvio a giudizio dell’imputato prosciolto devono «provenire da  un’attività estranea ad ogni iniziativa investigativa nell’ambito del procedimento  chiuso con la sentenza di non luogo a procedere». Sono utilizzabili, dunque, solo  gli elementi di prova provenienti da altri procedimenti o raccolti incidentalmente nel corso di indagini diverse ovvero, ancora, reperiti in modo casuale o  spontaneamente offerti, non potendo trattarsi, invece, del frutto di un’attività investigativa proseguita ad hoc dall’organo dell’accusa. Perfino allorché si profili la  necessità di dar corso ad atti indifferibili urgenti, l’unica via aperta per il pubblico  ministero è quella di chiedere la revoca della sentenza di non luogo a procedere  con conseguente riapertura delle indagini 66.   La ricostruzione non persuade. Per un verso, la diversità del procedimento e la  casuale scoperta delle nuove fonti di prova si pongono come limiti scarsamente  effettivi: alla luce della naturale fluidità che connota le indagini, risulta agevole  per il pubblico ministero occultare, dietro lo schermo d’un casuale rinvenimento,  l’effettuazione di atti consapevolmente volti, invece, ad acquisire determinati  elementi probatori 67. Tutto ciò a tacere della lesione al diritto di difesa dell’imputato già prosciolto, poiché la diversità del procedimento esclude, a monte,  l’intervento della difesa 68. Per altro verso, le conclusioni delle Sezioni Unite, oltre  a contrastare col tenore dell’art. 435 comma 1, confondono l’efficacia preclusiva  della sentenza di non luogo a procedere con quella a suo tempo dispiegata dal  proscioglimento istruttorio.   Pur aderendo a un orientamento teso a ravvisare nella sentenza di non luogo a  procedere un effetto parzialmente preclusivo rispetto al compimento di attività  d’indagine, resta, quindi, preferibile intendere in maniera «flessibile» la distinzione fra gli elementi investigativi già acquisiti e quelli ancora da acquisire 69. Così,                               66 Così, ancora, Cass., Sez. Un., 23.2.2000, Romeo, cit., 53-54. V. anche, da ultimo, Cass.,   Sez. I, 28.3.2008, Abbruzzese, CED, 2008/240183, secondo cui possono «essere utilizzati ai  fini della revoca della sentenza di non luogo a procedere i nuovi elementi di prova acquisiti dal  pubblico ministero “aliunde” nel corso di indagini estranee al procedimento già definito»;  Cass., Sez. I, 6.3.2003, Schiavone, CED, 2003/224416.    67 Cfr. M. Daniele, Profili sistematici, 165, nota 56, secondo cui «il pubblico ministero potrebbe svolgere indagini formalmente relative ad altri procedimenti, ma in realtà dirette a raccogliere elementi utili in rapporto alla vicenda processuale coperta la preclusione». Secondo G.  Garuti, Revoca, 967, simili rischi sono scongiurati imponendo al giudice richiesto della revoca  di verificare se il pubblico ministero si fosse trovato nella «reale impossibilità di avere a disposizione le fonti di prova al momento in cui è stata celebrata la prima udienza preliminare».   68 Cfr. R.E. Kostoris, Revoca, 289; contra, L. Pecori, Potenzialità preclusive, 63. Sul punto  v. anche G. Garuti, Revoca, 968, secondo cui l’impiego degli atti provenienti da un diverso  procedimento «dovrà essere condizionato non solo dalla verifica circa la loro validità formale  nel processo di origine, ma anche dal controllo circa il rispetto delle disposizioni che vincolano  la validità nel processo ad quem».   69 Così, M. Daniele, Profili sistematici, 165.     744 Fabio Cassibba   si è ritenuto che il divieto desumibile dall’art. 435 comma 1 concerna esclusivamente gli atti c.d. garantiti; andrebbe, poi, sempre fatto salvo l’esperimento  dell’incidente probatorio anche prima della richiesta di revoca 70.   2.5. (Segue) c) l’applicazione di misure cautelari.  Nel silenzio serbato dal legislatore circa le interferenze fra la sentenza di non   luogo a procedere e l’esercizio del potere cautelare, è stato suggerito che la natura strumentale delle misure cautelari 71 si atteggia a criterio decisivo per sciogliere il dubbio circa la portata dell’effetto preclusivo dispiegato dalla sentenza ex  art. 425 in materia de libertate 72. Su questo sfondo sembrano muoversi le Sezioni  Unite, con una pronuncia risalente ma che rappresenta uno dei cardini su cui ruota la normativa applicabile 73. L’art. 300 comma 1 sancisce l’estinzione automatica delle misure cautelari in conseguenza della sentenza di non luogo a procedere  nei confronti delle persone imputate per un determinato fatto: da qui, l’incondizionato diritto alla reintegrazione dello status libertatis. La revoca, dal canto suo,  fa venir meno l’effetto preclusivo della sentenza di non luogo a procedere, determinando la re-instaurazione di un procedimento destinato ad autonomi e, per più  versi, imprevedibili esiti decisori 74.   Aver ravvisato nella mancata revoca della sentenza di non luogo a procedere la  condizione ostativa ai fini del valido esercizio del potere cautelare non ha, però,  sopito il dibattito a proposito dell’efficacia preclusiva della sentenza ex art. 425.  La ricostruzione – elaborata dalla consolidata giurisprudenza di legittimità 75 – è  reputata non convincente, perché adottata «in eclatante contrasto» con la lettera  dell’art. 300 comma 5 e, in definitiva, con lo stesso tenore dell’art. 13 Cost. 76,                               70 Cfr. R.E. Kostoris, Revoca, 289; analogamente, M. Daniele, Profili sistematici, 165-166.  71 Sull’argomento, anche per gli opportuni riferimenti alla letteratura in materia, cfr. E. Va lentini, La domanda cautelare, 203 ss.; F. Viggiano, Cautele personali, 44 ss.  72 In effetti, non avrebbe alcuna utilità premunirsi contro uno dei pericula libertatis «se,   comunque, la colpevolezza del soggetto non potesse essere accertata», essendo – sia pur non  irrevocabilmente – concluso il procedimento principale (M. Daniele, Profili sistematici, 173174; v. anche M. Daniele, Effetti preclusivi, 599 ss.).    73 Si allude alla ben nota Cass., Sez. Un., 23.2.2000, Romeo, cit., 48 ss.  74 Così, Cass., Sez. Un., 23.2.2000, Romeo, cit., 51-52.  75 Cfr. Cass., Sez. I, 17.6.2003, Lo Iacono, in Arch. nuova proc. pen., 2004, 91; Cass., Sez.   VI, 13.7.2001, Calcagno, CED, 2001/220734. Nel medesimo senso, da ultimo, con riguardo  all’ipotesi in cui si proceda per un reato permanente, in rapporto a fatti cronologicamente successivi – e, dunque, «nuovi» – rispetto a quelli oggetto dell’originaria imputazione, Cass., Sez.  IV, 4.11.2011, Lo Sardo, CED, 2011/251369; v. anche Cass., Sez. I, 17.6.2003, Lo Iacono, in  Arch. nuova proc. pen., 2004, 91.   76 Così, E. Valentini, La domanda cautelare, 232. V. anche E.M. Mancuso, Il giudicato,  267, secondo cui il sistema «esige una condanna che possa smentire appieno la prima pronuncia» della sentenza ex art. 425. Sulla problematica portata dell’art. 300 comma 5, cfr., anche     La revoca della sentenza di non luogo a procedere 745   che deve sempre fungere da parametro per interpretare le disposizioni codicistiche  secondo il significato che meglio assicuri l’inviolabilità della libertà personale 77.  La norma in parola – nel prescrivere che l’effetto preclusivo della sentenza di non  luogo a procedere viene meno solo dopo il subentro di una condanna – non rende  idonei a superare la preclusione né il decreto che dispone il giudizio né, tantomeno, la revoca della sentenza di non luogo a procedere. Viceversa, l’art. 300 comma 5 opera, in chiave garantistica 78, precludendo l’adozione di un provvedimento  cautelare «prescindendo da eventuali sopravvenienze probatorie» 79. Si obietta che  la previsione è meramente ricognitiva 80 e «come tale irrilevante dal punto di vista  dell’efficacia preclusiva della sentenza di non luogo a procedere in riferimento al  procedimento cautelare» 81.   Ad ogni modo, alla luce della presa di posizione delle Sezioni Unite, è certo  che l’esigenza cautelare insorta in pendenza del procedimento di revoca –  nell’intervallo che corre tra il deposito della domanda di revoca e l’udienza camerale ex art. 436 – non può essere soddisfatta prima dell’adozione del provvedi                            per ulteriori riferimenti bibliografici, G. Garuti, La revoca, 964 ss.; L. Pecori, Potenzialità preclusive, 67 ss.   77 Per C. cost., 18.7.1998, n. 292, fra più interpretazioni possibili del dato positivo, resta  sempre da preferire «quella che riduca al minimo il sacrificio per la libertà personale».   78 Cfr., S. Ruggeri, Giudicato, 233 ss.  79 Così, E. Valentini, La domanda cautelare, 232; in tal senso, in giurisprudenza, Cass.,   Sez. VI, 7.3.1999, Giglio, cit., 495; nonché, già, Cass., Sez. II, 1.12.1993, Martelli, CED,  1993/196763. La stretta aderenza al dato positivo porta, poi, ad escludere (cfr. M. Daniele,  Profili sistematici, 175, nota 95; G. Garuti, Revoca, 965; S. Ruggeri, Giudicato, 236 ss.) la validità di soluzioni intermedie, come quella in forza della quale, l’art. 300 comma 5 «nel prevedere la possibilità che l’imputato prosciolto o nei confronti del quale sia stata emessa sentenza  di non luogo a procedere sia sottoposto, in caso di successiva condanna, a misure coercitive,  non preclude affatto la possibilità che tali misure vengano disposte anche in assenza di detta  condanna, quando trattisi di soggetto al quale esse non siano mai state applicate in precedenza  per lo stesso fatto» (Cass., Sez. I, 20.12.1999, Saraceno, CED, 214963; v. anche Cass., Sez. I,  22.5.2000, Zagaria, CED, 2000/216624; nel senso che non abbia ancora rilievo, ai fini dell’operatività dell’art. 300 comma 5, la circostanza che l’imputato, prima dell’emissione della  sentenza di non luogo a procedere, sia stato sottoposto ad una misura cautelare, Cass., Sez.  Un., 23.2.2000, Romeo, cit., 51-52).   80 Cfr. F. Cordero, Procedura penale, 525.  81 In tali precisi termini, M. Daniele, Profili sistematici, 176, che nota come, quando un   soggetto, inizialmente prosciolto, venga successivamente condannato per lo stesso fatto, «è  naturale che non sia riscontrabile l’esigenza di tutelare l’acquisizione e la genuinità della prova  […]. Al più, il medesimo potrà essere sottoposto ad una misura cautelare in riferimento ai pericula [di cui all’art. 274 lett. b) e c)]; ma è una conclusione che si poteva far derivare già dai  principi in materia di restrizione della libertà personale, senza che vi fosse bisogno di una specifica statuizione da parte del legislatore» (ibidem). Nel senso che, ove «ne ricorrano le condizioni ed i presupposti, il pubblico ministero potrà anche richiedere misure cautelari nei confronti dell’indagato», nel corso della fase di indagini riaperta con l’ordinanza di revoca, B. Dani, Revoca, 156.     746 Fabio Cassibba   mento di revoca della sentenza di non luogo a procedere. Si evitano, così, anche  sviluppi paradossali: infatti, se la richiesta di revoca non fosse accolta, la misura  cautelare applicata medio tempore dovrebbe estinguersi. Fermo restando che la  revoca della sentenza di non luogo a procedere deve precedere l’emissione dell’ordinanza cautelare, niente esclude, però, che, da un lato, il pubblico ministero  possa formulare la richiesta di applicazione della misura cautelare contestualmente alla domanda di revoca 82, e che, dall’altro, il giudice possa, al contempo,  provvedere alla revoca e all’applicazione della misura cautelare 83, all’esito dell’udienza in camera di consiglio ex art. 436 84.   Resta da verificare quali siano gli atti d’indagine utilizzabili.  Ovvio che l’efficacia probatoria degli atti compiuti dopo l’emissione del l’ordinanza di revoca non sia più condizionata dal rimosso effetto preclusivo già  sprigionato dalla sentenza di non luogo a procedere 85. La questione, semmai,  concerne gli atti d’indagine eventualmente compiuti prima della revoca della sentenza di non luogo procedere. Come puntualmente notato, tutto dipende da come  venga costruito il divieto d’investigare dopo il proscioglimento ex art. 425 86. Ipotizzare che un simile divieto concerna solo gli atti d’indagine garantiti dell’assistenza del difensore induce a concludere che il giudice per le indagini preliminari  possa utilizzare gli atti che non rientrano fra quelli in parola, oltre agli atti compiuti in procedimenti diversi da quello concluso con la sentenza di non luogo a  procedere. L’opinione – pur allineata al tenore dell’art. 434 – non è condivisa dalle Sezioni Unite: solo gli elementi di prova raccolti nel corso di un procedimento  diverso oppure offerti spontaneamente agli organi inquirenti possono essere utilizzati al fine della revoca della sentenza di non luogo a procedere; a maggior ragione, un identico regime di utilizzabilità opera in vista dell’adozione di una misura cautelare 87.                               82 Cfr. B. Dani, Revoca, 156.  83 Cfr. M. Daniele, Profili sistematici, 177; nonché già Id., Effetti preclusivi, 600 ss. Natu ralmente, chi nega che la revoca della sentenza di non luogo a procedere faccia cessare  l’effetto preclusivo verso l’applicazione di misure cautelari, perviene alla coerente conclusione  secondo cui deve togliersi ogni «rilevanza al profilo […] concernente l’individuazione del  momento di riviviscenza del procedimento già conclusosi con una pronuncia ex art. 425»;  l’identificazione di tale momento diviene importante solo per chi accolga la ricostruzione prospettata dalle Sezioni Unite, poiché tale momento «coincide [con quello] a partire dal quale  l’intervento cautelare può essere validamente sollecitato»: così, E. Valentini, La domanda cautelare, 232-233.    84 In un’eventualità del genere, resta garantito al soggetto già prosciolto l’esercizio del contraddittorio preventivo rispetto alla sussistenza dei presupposti per adottare la misura cautelare,  in analogia a quanto accade, ad esempio, in rapporto a richieste cautelari avanzate dal pubblico  ministero in seno all’udienza di convalida ex art. 391.   85 V. infra, 5.3.  86 Così, M. Daniele, Profili sistematici, 177.   87 V. supra, 2.4.     La revoca della sentenza di non luogo a procedere 747   3. I presupposti per la revoca.   3.1. L’inoppugnabilità della sentenza di non luogo a procedere.  Stando al dato letterale, la revocabilità della sentenza di non luogo a procedere   scatterebbe alla sola condizione – espressamente menzionata dall’art. 434 – che,  dopo la pronuncia della sentenza di non luogo a procedere, sopraggiungano nuove  prove idonee a determinare il rinvio a giudizio 88. Parrebbe, cioè, che l’unico presupposto affinché il pubblico ministero possa formulare la richiesta di revoca consista nel superamento – in forza dei nuovi apporti probatori – della valutazione  circa l’insostenibilità dell’accusa in giudizio, già formulata all’esito dell’udienza  preliminare, alla luce dei criteri decisori somministrati dall’art. 425. Sarebbe irrilevante che, al momento in cui il presupposto resta integrato, la sentenza di non  luogo a procedere sia ancora ricorribile per cassazione. Un’analoga conclusione  varrebbe nell’ipotesi in cui una simile impugnazione fosse pendente. Sul piano  sistematico, poi, la tesi troverebbe conforto nella circostanza che il legislatore non  ha annoverato la revoca della sentenza di non luogo a procedere fra le eccezioni al  ne bis in idem 89, diversamente da quanto valeva – vigente il codice abrogato – alla luce della necessaria inoppugnabilità della sentenza istruttoria di proscioglimento affinché potesse essere disposta la riapertura dell’istruzione, ai sensi degli  artt. 90 e 402 c.p.p. abr. 90.   Il discorso non persuade: resta preferibile ravvisare nell’inoppugnabilità della  sentenza di non luogo a procedere un’ulteriore condizione della revoca, implicitamente postulata dal sistema 91. Al di là del fatto che l’argomento imperniato sulla presenza della qualità di imputato in capo al prosciolto non appare risolutivo,  perché facilmente reversibile 92, suonano decisivi gl’inconvenienti che derivereb                             88 Sul punto v. più ampiamente infra, 3.2.   89 Così, S. Vinciguerra, Il giudice, 299; analogamente P. Sechi, Revoca, 858. Contra, però, nel   senso – maggiormente in linea col sistema – secondo cui la revoca configura un’eccezione al ne bis  in idem, F. Caprioli, Il principio del ne bis in idem, 81; v. anche, ma nel senso che qui l’eccezione al  ne bis in idem è da intendersi in senso lato, T. Rafaraci, Ne bis in idem, 869. Sul punto v. supra, 1.   90 Cfr., per tutti, P. Ferrua, La riapertura, 66. Alla possibile obiezione, secondo cui l’assunzione della qualità d’imputato è collegata dall’art. 60 alla revoca della sentenza di non luogo a  procedere, la replica sarebbe suonata perentoria: occorrerebbe ancora dimostrare che il permanere della qualità d’imputato operi come causa ostativa alla revocabilità della sentenza: cfr. M.  Daniele, Profili sistematici, 157.   91 Cfr. F. Caprioli, Indagini preliminari, 680; M. Daniele, Profili sistematici, 158 ss.; C.  Fanuele, La ricostruzione del fatto, 137; G. Garuti, L’udienza preliminare, 504-505.    92 Così, M. Daniele, Profili sistematici, 157, secondo cui un tale argomento può essere impiegato in funzione di entrambe le impostazioni, a seconda che si rinvenga o no l’esistenza di  un principio generale secondo cui la pendenza del processo, legato alla permanenza della suddetta qualità, non consentirebbe l’esperibilità della revoca».      748 Fabio Cassibba   bero dall’accoglimento della tesi in base alla quale la revoca potrebbe essere disposta anche prima del momento in cui scatta l’inoppugnabilità della sentenza di  non luogo a procedere 93. Se così fosse, da un lato, l’efficacia preclusiva opererebbe sin dall’emissione della sentenza ex art. 425, benché, paradossalmente, il  provvedimento sia ancora impugnabile; dall’altro, la concorrenza fra il ricorso  per cassazione e la revoca implicherebbe soluzioni esegetiche apertamente creative, perché intese a introdurre un rapporto di gerarchia fra i due mezzi d’impugnazione 94.   Ne deriva che il procedimento di revoca dev’essere annoverato fra i mezzi  d’impugnazione straordinari, perché esperibili, senza limiti di tempo, nei confronti dei soli provvedimenti non altrimenti impugnabili 95.   3.2. La sopravvenienza delle nuove prove.  L’art. 434 prescrive che la revoca della sentenza di non luogo a procedere pos sa essere disposta quando sopravvengano o si scoprano «nuove fonti di prova,  che da sole, o unitamente a quelle già acquisite, possono determinare il rinvio a  giudizio».   Il riferimento alla nuova «fonte» di prova non va inteso nel senso proprio, di  soggetto o di oggetto da cui può derivare almeno un elemento di prova 96. Invero,  quale tipico «concetto di relazione, […] individua[bile] secondo vari parametri» 97, la novità può essere riferita alla fonte, al mezzo e, pure, al tema di prova.  Al mutare del parametro, muta il significato dell’art. 434. Se si muovesse dall’assunto che la novità vada riferita alla sola fonte di prova, la relativa medesimezza  escluderebbe sempre, alla radice, l’utilizzabilità degli elementi di prova ottenuti  dopo l’emissione della sentenza di non luogo a procedere ai fini della relativa re                             93 Per questa ricostruzione e per le considerazioni che seguono v., ancora, M. Daniele, Pro fili sistematici, 158 ss.  94 In questo senso, v. ad esempio, F. Cordero, Codice, 520, secondo cui in caso di concor renza fra l’appello (all’epoca esperibile) o il ricorso per cassazione avverso la sentenza di non  luogo a procedere e la richiesta di revoca, «supponendo accolta [quest’ultima], appello o ricorso per cassazione risultano inutili; un’ordinanza li constata tali, concludendo formalmente il  relativo procedimento».   95 Cfr. B. Dani, Revoca, 149; M. Daniele, Profili sistematici, 160, nota 37; G. Garuti, La  verifica, 343; M. Saso, La sentenza, 218; M. Tirelli, La revoca, 100. Nel senso che l’istituto  appare di difficile inquadramento dogmatico, essendo caratterizzato da aspetti anomali, E.M.  Catalano, Udienza preliminare, 932; P. Sechi, Revoca, 879 ss. Per una ricostruzione ancora  diversa, cfr. C. Fanuele, La ricostruzione del fatto, 141 e 144, per la quale la revoca deve essere considerata, nel caso di riapertura delle indagini, una “autorizzazione ad indagare”.   96 Per questa definizione del concetto di fonte di prova, G. Ubertis, La prova penale, 27. V.  anche I. Calamandrei, La novità, spec. 358 ss.; P. Sechi, Revoca, 862.   97 Il rilievo è di P. Ferrua, I poteri probatori, 11. In generale, sulle molteplici declinazioni del  concetto di «prova nuova» nel sistema processuale penale, cfr. C. Fiorio, La prova nuova, 7 ss.      La revoca della sentenza di non luogo a procedere 749   voca 98. Dunque, il lessico va inteso in un’accezione atecnica, alludendo l’art. 434  alla sopravvenienza di nuovi elementi probatori. A qualificare davvero il presupposto vale la novità del materiale cognitivo, da intendersi in una duplice accezione, formale e sostanziale 99.   Dal primo punto di vista, le prove devono essere formalmente nuove: devono,  cioè, essere state raccolte dopo l’emanazione della sentenza di non luogo a procedere. Non ha significato discriminare le fonti noviter repertae, perché individuate  solo dopo l’emissione della sentenza ex art. 425, dalle fonti noviter deductae, perché già note prima della sua emissione, ma portate all’attenzione del giudice solo  successivamente 100. Né rileva che la mancata, tempestiva acquisizione sia dipesa  da negligenze del pubblico ministero 101.   Alla luce del tenore dell’art. 434 – differente da quello ex art. 630 comma 1  lett c, in materia di presupposti probatori della revisione, nel significato attribuitogli dalle Sezioni Unite 102– non possono essere considerate “nuove” le prove già  acquisite al fascicolo sulla base del quale il giudice ha pronunciato la sentenza di  non luogo a procedere, ma non valutate 103: non si versa, qui, in un’ipotesi d’«inesistenza materiale e giuridica delle fonti di prova al momento della sentenza» 104.  Inoltre, secondo la giurisprudenza di legittimità – benché la dizione dell’art. 434  si riferisca a qualsiasi genere di fonte probatoria 105 – non è sufficiente a integrare                               98 Cfr., per alcune esemplificazioni, I. Calamandrei, La novità, 358.  99 Così, M. Daniele, Profili sistematici, 161.   100 Cfr., fra gli altri, I. Calamandrei, La novità, 358 ss.; F. Caprioli, L’archiviazione, 464   ss.; G. Garuti, L’udienza preliminare, 547.  101 Cfr. P. Sechi, Revoca, 862. Da altro punto di vista, si è rilevato come l’avere previsto   che la revoca della sentenza di non luogo a procedere riposi sul presupposto in parola comporta  un serio rischio di violazione della ragionevole durata del processo, di cui all’art. 111 comma 2  Cost., poiché non valgono limiti di tempo in vista della raccolta delle nuove fonti di prova: cfr.,  di recente, G. Lozzi, Ne bis in idem, 15.    102 Cfr. Cass., Sez. Un. 9.1.2002, Pisano, in Cass. pen., 2002, 1953, secondo cui «per prove  nuove rilevanti a norma dell’art. 630 lett. c) c.p.p. ai fini dell’ammissibilità della relativa istanza devono intendersi non solo le prove sopravvenute alla sentenza definitiva di condanna e  quelle scoperte successivamente ad essa, ma anche quelle non acquisite nel precedente giudizio  ovvero acquisite, ma non valutate neanche implicitamente, purché non si tratti di prove dichiarate inammissibili o ritenute superflue dal giudice, e indipendentemente dalla circostanza che  l’omessa conoscenza da parte di quest’ultimo sia imputabile a comportamento processuale negligente o addirittura doloso del condannato, rilevante solo ai fini del diritto alla riparazione  dell’errore giudiziario».   103 Cfr. Cass., Sez. III, 6.11.1996, Spaccasassi, in Dir. pen. proc., 1997, 303. In dottrina, I.  Calamandrei, La novità, 358 s.; B. Dani, Revoca, 151; M. Daniele, Profili sistematici, 162, nota 44; P. Sechi, Revoca, 862-863; M. Tirelli, La revoca, 102.   104 Così, Cass., Sez. V, 11.4.2003, Cavallo e altro, CED, 2003/228323.  105 Cfr. G. Spangher, Art. 434, 748; in modo conforme, più di recente, P. Sechi, Revoca,   862.     750 Fabio Cassibba   la novità della prova la prospettazione di «nuove metodiche di ricerca scientifica  o [di] nuove tecniche di investigazione, che costituiscono semplicemente mezzi o  strumenti per la disamina delle fonti di prova già individuate» 106.   Dal secondo punto di vista, le prove devono essere anche sostanzialmente  nuove: devono, cioè, «rivelarsi tali da determinare le condizioni per un rinvio a  giudizio», in coerenza con l’assunto secondo cui la revoca della sentenza di non  luogo a procedere non può costituire lo strumento per rimediare, puramente e  semplicemente, all’incompletezza delle indagini preliminari 107, né, a maggior ragione, può derivare da una diversa valutazione degli stessi materiali probatori posti a fondamento della sentenza ex art. 425 108. Del resto, la stessa conformazione  dei poteri probatori officiosi del giudice dell’udienza preliminare – così come rimodulati dalla legge n. 479/1999 – non assicura affatto che l’obiettivo della completezza del materiale probatorio possa essere soddisfatto: se, all’esito della discussione, il quadro appaia sì incompleto ma, al contempo, non completabile, l’unico esito possibile resta l’emissione della sentenza di non luogo a procedere 109. A  maggior ragione, niente assicura che l’opposto epilogo del rinvio a giudizio possa  prospettarsi successivamente all’emissione della sentenza ex art. 425. Dunque, le  prove sono sostanzialmente nuove quando le relative risultanze siano suscettibili  «di mutare il convincimento del giudice», già raggiunto all’esito dell’udienza preliminare terminata col proscioglimento, «senza rivelarsi identici agli elementi  [all’epoca] già valutati» 110. In definitiva, opera qui un criterio di tipo prognostico 111, speculare a quello prescritto, nell’udienza preliminare, dall’art. 422 comma  1, in forza del quale sono acquisibili solo le prove decisive in vista della sentenza  di non luogo a procedere: ai fini della revoca, sono decisive le prove che giustificano il rinvio a giudizio 112.                               106 Così, Cass., Sez. III, 6.11.1996, Spaccasassi, CED, 1996/206815; v. anche Cass., Sez. I,  18.2.1994, Mangione, in Foro it., 1994, III, 684.   107 Cfr. R.E. Kostoris, Revoca, 287, che sottolinea come i requisiti delle fonti di prova in  funzione della revoca ex art. 434 «integrano, almeno in astratto, altrettante “garanzie” per il  prosciolto», sulla scorta di quanto previsto dall’art. 2 n. 56 legge 16 febbraio 1987, n. 81. V.  anche G. Spangher, Art. 434, 748-749.   108 Cfr. F. Caprioli, Il principio del ne bis in idem, 81.  109 Cfr., volendo, F. Cassibba, L’udienza preliminare, 344 ss.   110 Così, M. Daniele, Profili sistematici, 162.  111 Sottolinea come il dubbio circa l’idoneità della fonti di prova, acquisite o da acquisire, a   determinare, se confermate, il rinvio a giudizio non impedisca l’ammissibilità della domanda  di revoca, ma sia invece ostativa del suo accoglimento, F. Caprioli, Archiviazione, 1382, nota  26; conformemente, più di recente, P. Sechi, Revoca, 863.   112 Cfr. Cass., Sez. IV, 4.3.2008, Bianchini, CED, 2008/240174, secondo cui «[a]i fini della  revoca della sentenza di non luogo a procedere, le nuove prove poste a sostegno della richiesta  devono essere oggetto, nel merito, di una valutazione d’idoneità a determinare, nel caso concreto, il rinvio a giudizio, non a fondare o meno un giudizio di colpevolezza»; v. pure Cass.,  Sez. V, 11.4.2003, Cavallo, CED, 2003/228324. La giurisprudenza, peraltro, si spinge talora     La revoca della sentenza di non luogo a procedere 751   4. La domanda di revoca.   4.1. Legittimazione.  Legittimato a formulare la domanda 113 di revoca è il solo pubblico ministero   (artt. 434 comma 1 e 435 comma 1) incardinato presso il giudice funzionalmente  competente a pronunciarsi al riguardo: il silenzio serbato dal legislatore circa il  già imputato, prosciolto con la sentenza di non luogo a procedere, «suona […]  come un’esclusione» della relativa legittimazione 114. Un’identica conclusione vale, con riguardo alla sentenza di non luogo a procedere pronunciata ex art. 61  comma 1 d.lgs. 8.6.2001, n. 231, nei confronti dell’ente responsabile dell’illecito  amministrativo dipendente da reato, a cui si applicano le disposizioni processuali  relative all’imputato, nei limiti della compatibilità (art. 35 d.lgs. n. 231/2001).   L’opzione di escludere l’imputato dal novero dei soggetti legittimati ha destato perplessità in dottrina 115, benché la sentenza ex art. 425 dispieghi in favore  del già imputato un (sia pure limitato) effetto preclusivo e non sia dotata di efficacia extrapenale. Divenuta inoppugnabile la sentenza 116, se sopravvengano o si  scoprano elementi di prova la cui acquisizione possa condurre ad una “nuova”  sentenza di non luogo a procedere con una formula più favorevole, al prosciolto  non sono offerti rimedi. Non è qui in discussione l’effettiva praticabilità di una  scelta che può comunque apparire azzardata per l’imputato 117. Quand’anche il  prosciolto chiedesse al pubblico ministero di avanzare una richiesta di revoca,  immaginando di estendere al già imputato una soluzione ipotizzata in dottrina per  la persona offesa 118, l’organo dell’accusa avrebbe buon gioco nell’ignorare una  simile sollecitazione, persino ove il difensore del prosciolto si fosse premurato di  supportare la richiesta di revoca attraverso il deposito della documentazione delle                               più innanzi: per Cass., Sez. I, 6.10.1992, La Spada, CED, 1992/192178, la fonte di prova nuova per la revoca della sentenza di non luogo a procedere deve essere idonea, addirittura, «ad  essere valutata positivamente ai fini di un’ipotesi di affermazione di responsabilità dell’eventualmente rinviato a giudizio»; analogamente, Cass., Sez. VI, 28.9.1999, Di Donato e altro,  CED, 1999/214556.   113 Impiega questa terminologia, F. Cordero, Procedura, 972.  114 Così, R.E. Kostoris, Revoca della sentenza, 287.  115 In proposito concorda la letteratura: cfr. E.M. Catalano, Udienza preliminare, 981; B.   Dani, Revoca, 152-153; R.E. Kostoris, Revoca, 287-288; P. Sechi, Revoca, 865; G. Spangher,  Art. 434, 747-748.   116 V. supra, 1.  117 Eppure già contemplata dall’art. 402 comma 2 c.p.p. 1930, ove il prosciolto con la c.d.   formula dubitativa era legittimato a chiedere la riapertura dell’istruzione, «assumendo […] il  rischio di un esito sfavorevole dell’istruzione riaperta» (B. Dani, Revoca, 152). Sul tema, cfr.,  per tutti, P. Ferrua, La riapertura, 76 ss.    118 V. immediatamente infra.     752 Fabio Cassibba   indagini difensive: il rimedio ex art. 434 non è costruito per ottenere pronunce più  favorevoli all’imputato. In breve, la legittimazione in capo al solo pubblico ministero è coerente con l’effetto ablativo tipico del provvedimento di revoca 119, che –  per quanto qui conta – rimuove la preclusione.   Quest’ultima considerazione spiega la situazione giuridica in cui versa la persona offesa. È certo che il silenzio serbato dal codice ne esclude la legittimazione,  persino – si badi – qualora la persona offesa, danneggiata dal reato, si fosse costituita parte civile nell’udienza preliminare 120. Tutto ciò non impedisce di ritenere  che la persona offesa possa sollecitare il pubblico ministero a promuovere la richiesta di revoca ex art. 434 121: opera, qui, l’art. 90 comma 1 122. La conclusione  sembra forzare il tenore della previsione in parola: prima del deposito della richiesta di revoca da parte del pubblico ministero nella cancelleria del giudice, non  è più in corso un procedimento penale, perché esso è stato definito con l’emissione della sentenza di non luogo a procedere. Un’interpretazione sistematica  scioglie, però, i dubbi. Escludere il potere della persona offesa di sollecitare il  pubblico ministero a chiedere la revoca della sentenza di non luogo a procedere,  attraverso il deposito di memorie e l’eventuale allegazione di elementi di prova,  da un lato, renderebbe ineffettivo il diritto del difensore della persona offesa di  espletare attività d’indagine preventiva, nell’eventualità che si instauri un procedimento penale (art. 391-nonies), e di presentarne «in ogni caso» la relativa documentazione al pubblico ministero (art. 391-octies comma 4); dall’altro, non sarebbe giustificabile alla luce del diritto della persona offesa di partecipare all’udienza camerale fissata nel procedimento di revoca ex art. 435 comma 3 123.                               119 V. infra, 5.3.  120 Cfr. P. Sechi, Revoca, 865.   121 Per l’affermazione secondo cui la persona offesa possa sollecitare «in via informale il   pubblico ministero ad attivarsi», eventualmente allegando o indicando le nuove fonti di prova a  sostegno della domanda, R.E. Kostoris, Revoca, 288; analogamente E.M. Catalano, Udienza  preliminare, 981; B. Dani, Revoca, 153; G. Garuti, La verifica, 346; P. Sechi, Revoca, 865.   122 In tali precisi termini, B. Dani, Revoca, 153.  123 Piuttosto, simili conclusioni inducono a dubitare dell’effettiva tutela del diritto di acces so al giudice – garantito dall’art. 24 comma 1 Cost. e dall’art. 6 comma 1 Conv. eur. dir. uomo –  del danneggiato dal reato, che non rivesta, al contempo, la qualità di persona offesa, benché  l’eventualità appare statisticamente poco frequente: egli non gode né del potere di cui all’art.  90 né, in quanto tale, del diritto di partecipare all’udienza ex art. 435 comma 3. È ben vero che  la sentenza di non luogo a procedere non dispiega effetti extrapenali, svantaggiosi per il danneggiato. Tuttavia, appare irragionevole che proprio costui – legittimato alla costituzione di  parte civile e, in ipotesi, perfino costituitosi in tale veste nell’udienza preliminare conclusa con  la pronuncia del non luogo a procedere – possa, a tal punto, solo esercitare l’azione civile nella  sede propria, senza neppure sollecitare il pubblico ministero a formulare la richiesta di revoca  e, soprattutto, senza poter partecipare alla relativa udienza camerale ex art. 435. Nel senso che  anche il mero danneggiato, in quanto legittimato alla costituzione di parte civile, gode del diritto di accesso al giudice penale, protetto dall’art. 24 comma 1 Cost., B. Lavarini, Azione civile,  200 ss.; A. Giarda, I termini di citazione, 40; v. pure C. cost., 17.11.1992, n. 453. Sul versante     La revoca della sentenza di non luogo a procedere 753   4.2. Forma e contenuto.  Benché la domanda non implichi l’osservanza di forme tipiche, è certo che il   pubblico ministero debba indicare, nell’atto scritto 124, il provvedimento di cui  chiede la revoca, nonché individuare il giudice che lo ha emesso, applicandosi per  analogia l’art. 581.   Nel silenzio della legge, occorre chiedersi se tali indicazioni integrino altrettanti  requisiti, indefettibili per la perfezione dell’atto: se così fosse, il difetto d’uno di essi  genererebbe l’inammissibilità della domanda di revoca. Il principio di tassatività  che governa anche le cause d’inammissibilità 125 suggerisce una risposta negativa.  Sennonché, milita in senso opposto la formula dell’art. 435 comma 3: il giudice, investito della domanda di revoca, ha il potere di dichiararne, de plano, l’inammissibilità. Ora, posto che la previsione tace sulle cause dell’inammissibilità dell’atto  d’impulso 126, queste ultime vanno individuate alla luce, da un lato, della funzione  dell’atto ex art. 434, dall’altro e correlativamente, dei confini dell’istituto della revoca 127. L’inammissibilità va dichiarata quando la richiesta di revoca provenga da  un soggetto non legittimato o concerna una sentenza non revocabile, perché ancora  suscettibile d’impugnazione, o concerna un reato estinto 128, o, ancora, un imputato  o un fatto diversi da quelli indicati nella sentenza di cui si chiede la revoca 129. Pertanto, l’individuazione del provvedimento di cui il pubblico ministero richiede la  revoca e la relativa data di emissione integrano condizioni per l’esercizio del potere  del giudice di delibare l’ammissibilità dell’atto d’impulso, risolvendosi la loro  omissione in una causa d’inammissibilità della domanda di revoca.   In forza dell’art. 435 comma 1, la domanda di revoca deve pure indicare le  «nuove fonti di prova» e «specificare se s[ia]no già state acquisite o s[ia]no ancora  da acquisire»; conseguentemente, il pubblico ministero deve chiedere, nel primo  caso, il rinvio a giudizio, nel secondo, la riapertura delle indagini (art. 435 comma 1).                              sovranazionale, per l’affermazione secondo cui l’art. 6 Conv. eur. dir. uomo, tutela anche i diritti della parte civile in seno al processo penale, cfr., da ultimo, Corte eur. dir. uomo, 12.7.2011,  Ianoş c. Romania, 35 ss.    124 La duplice circostanza che l’art. 434 si riferisca all’indicazione delle nuove fonti di prova e  che l’art. 435 comma 1 prescriva che la richiesta di revoca sia trasmessa alla cancelleria del giudice  unitamente agli atti relativi alle nuove fonti di prova «induce a ritenere che la medesima debba  avere la forma scritta» (R.E. Kostoris, Revoca, 288, nota 18; v. anche B. Dani, Revoca, 153).   125 Cfr., per tutti, G. Conso, Il concetto e le specie, 98; F. Cordero, Procedura, 1212 ss.;  G.P. Voena, Atti, 290. V. anche R. Fonti, L’inammissibilità, 48.   126 Cfr. F. Cordero, Procedura, 972.  127 Per B. Dani, Revoca, 154, nel silenzio della legge circa un catalogo tassativo di cause di   inammissibilità della domanda di revoca, i relativi requisiti richiesti vanno desunti «complessivamente» dalla disciplina positiva.   128 Sul punto v. supra, 2.2.  129 Così, R.E. Kostoris, Revoca, 289. Con riguardo alla mancata specificazione se le fonti di   prova siano già acquisite o debbano ancora esserlo oppure alla mancata allegazione degli atti  relativi alle fonti di prova già acquisite quando venga chiesto il rinvio a giudizio v. infra, 5.     754 Fabio Cassibba   Anche qui vengono in gioco requisiti di validità dell’atto. Il giudice non può mutare l’oggetto della richiesta, dovendo vagliarne l’ammissibilità, prima, e la fondatezza, poi, alla luce della specifica richiesta del pubblico ministero; dal canto  suo, la difesa è posta nelle condizioni di esercitare con effettività i propri diritti solo se l’atto d’impulso del pubblico ministero indichi con precisione quale sia il presupposto probatorio e quali siano gli sviluppi dell’iter posti alla base dell’atto.    4.3. L’individuazione del giudice.  Funzionalmente competente a decidere sulla domanda è l’ufficio del giudice   per le indagini preliminari che ha emesso il provvedimento di cui si chiede la revoca 130: in questo senso va inteso l’anodino tenore dell’art. 434, che attribuisce il  potere di revoca al giudice per le indagini preliminari. Resta, però, aperta la questione se «possa – o addirittura debba, nei limiti del possibile – trattarsi della medesima persona fisica» 131 che ha emesso la sentenza di non luogo a procedere 132.   Taluno ritiene che il giudice chiamato a decidere sulla revoca debba sempre  essere un soggetto fisicamente diverso da quello che ha pronunciato la sentenza di  non luogo a procedere: verrebbe in gioco il combinato disposto degli artt. 7-ter  ord. giud. e 34 comma 2-bis 133, in forza del quale (salve le eccezioni espressamente contemplate dall’art. 34 comma 2-ter) sussiste un’incompatibilità fra chi  abbia svolto le funzioni di giudice per le indagini preliminari e chi sia in seguito  investito di quelle di giudice per l’udienza preliminare. La conclusione non convince. La previsione invocata non rileva qui per individuare il giudice funzionalmente competente: l’art. 34 comma 2-bis è costruito quale causa d’incompatibilità  secondo l’ordinaria sequenza processuale; non scatta dopo l’emissione della sentenza di non luogo a procedere, in un’ipotesi in cui, eccezionalmente, “riviva” la  competenza dell’ufficio del giudice per le indagini preliminari.   La mancata previsione di una causa d’incompatibilità fra il soggetto che ha  emesso la sentenza di non luogo a procedere e chi sia in seguito investito della richiesta volta alla relativa revoca fa sorgere un dubbio circa la legittimità costituzionale dell’art. 34, alla luce dell’art. 111 comma 2 Cost. L’emissione della sentenza di non luogo a procedere dispiega un’attitudine pregiudicante, poiché racchiude una valutazione negativa sulla consistenza dell’accusa, esposta nella pur  sommaria motivazione della sentenza ex art. 426 134.                               130 In tal senso, R.E. Kostoris, Revoca, 289; in modo conforme P. Sechi, Revoca, 866.   131 Così, F. Caprioli, Indagini preliminari, 680.   132 Nel senso che la competenza a provvedere conseguentemente alla richiesta di riapertura   delle indagini appartiene allo stesso giudice che ha emesso la sentenza ex art. 425, C. Fanuele,  La ricostruzione del fatto, 143.   133 Cfr. A. Santoru, Art. 434, 5461.  134 Tocca appena notare che un simile dubbio non è escluso dalla circostanza che, in casi   del genere, la lesione dell’imparzialità andrebbe a vantaggio dell’imputato, sul presupposto che     La revoca della sentenza di non luogo a procedere 755   Sennonché, il dubbio prospettato è superabile, facendo leva su un duplice ordine di argomenti. Per un verso, la decisione circa la domanda di revoca resta di  natura processuale, essendo tesa a rimuovere un ostacolo per il pubblico ministero  in vista sia dello svolgimento di ulteriori indagini sia, a maggior ragione, di un  nuovo esercizio dell’azione penale. Per l’altro, l’emissione della sentenza di non  luogo a procedere non pregiudica un secondo vaglio da parte del giudice sulla  domanda di revoca: al giudice non si chiede, irragionevolmente, di rivalutare il  medesimo quadro probatorio che lo aveva indotto a formulare il proscioglimento  all’esito dell’udienza preliminare, né di valutare la decisività delle nuove fonti di  prova sopravvenute in vista dell’eventuale rinvio a giudizio, bensì solo di verificare le condizioni di validità della domanda 135.   5. La delibazione preliminare di ammissibilità.   La delibazione preliminare circa l’ammissibilità della domanda di revoca ex art.  435 comma 3 avviene de plano 136. La scelta del legislatore soddisfa «evidenti ragioni di economia processuale» 137, senza violare la parità delle parti dinanzi al giudice,  costituzionalmente imposta dall’art. 111 comma 2 Cost. È ben vero che una simile  garanzia – minima e indefettibile – implica l’osservanza del basilare principio audiatur et altera pars, prima della pronuncia di una decisione giurisdizionale 138. Ma occorre non confondere i piani: la necessaria parità delle parti dinanzi al giudice non è  lesa dal potere del giudice di dichiarare ex officio e de plano l’inammissibilità di una  domanda di parte. L’organo giurisdizionale è sempre posto a garanzia della legalità  processuale: così, la parità delle parti non impone necessariamente di moltiplicare  artificiosamente le condizioni dell’instaurazione del contraddittorio quando si tratti  di valutare la conformità dell’atto d’impulso al modello legale.   Un simile vaglio preliminare va riferito alle condizioni di validità della domanda di revoca, la cui assenza impedisce il successivo «esame d[el] merito» 139:  non può spingersi tanto in profondità sino a implicare una prognosi di fondatezza  e, dunque, di accoglibilità della domanda di revoca 140. Viene in gioco una deliba                            il giudice sarebbe poco propenso a revocare un provvedimento da lui stesso emesso. L’imparzialità dell’organo procedente non è garanzia a esclusivo presidio dell’imputato.    135 Sul punto v. infra, 5.  136 Si tratta di un potere analogo, ad esempio, a quello prescritto dall’art. 634 comma 1 in   vista della declaratoria preliminare d’inammissibilità della richiesta di revisione.  137 R.E. Kostoris, Revoca della sentenza, 289.   138 Cfr. P. Ferrua, Il ‘giusto processo’, 99 ss.; v. pure G. Giostra, Contraddittorio, 1; G.   Ubertis, Sistema, 143 ss.   139 Così, R.E. Kostoris, Revoca, 289; in senso conforme, B. Dani, Revoca, 154; G. Garuti,   La verifica dell’accusa, 346; P. Sechi, Revoca, 867.  140 Sul punto v. infra, 5.3.     756 Fabio Cassibba   zione in senso proprio, caratterizzata dalla «parzialità» dell’oggetto e dalla «superficialità» del controllo 141. Oltre alle ipotesi in cui la declaratoria d’inammissibilità dipenda, ad esempio, dal difetto di legittimazione del soggetto che ha presentato la richiesta oppure dall’inoppugnabilità della sentenza di non luogo a procedere, si spiega nella prospettiva appena indicata la ragione per la quale l’inammissibilità operi anche qualora emerga che le prove indicate dal pubblico ministero non sono, in realtà, «nuove» 142.   Stante il contesto in cui matura la declaratoria d’inammissibilità, la forma del  decreto parrebbe quella maggiormente coerente con una decisione ordinatoria presa  fuori udienza e, soprattutto, in assenza del contraddittorio. Sennonché, il generico  tenore dell’art. 437, che legittima il pubblico ministero a proporre ricorso per cassazione avverso l’ordinanza che dichiara l’inammissibilità della richiesta di revoca 143,  senza distinguere fra il provvedimento assunto de plano e quello assunto nel corso  dell’udienza camerale ex art. 436 144, scioglie ogni dubbio in proposito.   6. Il contraddittorio camerale: profili generali.   Superato il vaglio preliminare circa l’ammissibilità della domanda di revoca, il  giudice deve adempiere una serie d’incombenti, propedeutici allo svolgimento del  contraddittorio camerale.   Anzitutto, il giudice designa un difensore all’imputato 145 che ne sia privo. Si  badi: non può dirsi privo del difensore il già prosciolto che, dopo l’emissione della sentenza di non luogo a procedere, abbia provveduto alla nomina, incaricandolo  di svolgere investigazioni in vista dell’apertura del procedimento di revoca. Tocca, però, verificare cosa accada qualora la nomina manchi. Se si muovesse dalla  premessa dogmatica che la domanda di revoca ex art. 434 implica, di per sé, un  nuovo procedimento penale – tanto più nell’eventualità in cui questa fosse volta                               141 Così, F. Viggiano, Cautele personali, 44 ss.  142 Non essendo state scoperte successivamente all’emissione della sentenza di non luogo a   procedere né essendo sopravvenute rispetto alla pronuncia: cfr. G. Garuti, L’udienza preliminare, 504-505. Secondo P. Sechi, Revoca, 867, nota 36, poi, il vaglio di ammissibilità «dovrebbe avere ad oggetto anche il diverso valore probatorio del materiale posto a sostegno della  richiesta rispetto agli elementi già acquisiti nel precedente procedimento».   143 V. infra, 10.  144 Sulla possibilità che la declaratoria d’inammissibilità venga presa pure nel corso del l’udienza ex art. 436, v. infra, 6.   145 Il riferimento all’imputato espressamente compiuto dall’art. 435 comma 1 è stato da ta luno (cfr. G. Spangher, Art. 435, 750) giudicato improprio, poiché l’art. 60 assegna una simile  qualifica solo dopo che la sentenza di non luogo a procedere sia stata revocata. Peraltro, secondo R.E. Kostoris, Revoca, 288, il tenore dell’art. 60 allude, piuttosto, al complessivo procedimento di revoca. Sul punto v. altresì M. Daniele, Profili sistematici, 157.      La revoca della sentenza di non luogo a procedere 757   alla riapertura delle indagini 146– la conclusione sarebbe scontata: il già prosciolto  risulterebbe sempre privo del difensore. Tuttavia, l’esigenza di assicurare effettività alla difesa suggerisce una diversa conclusione. Qualora il già prosciolto fosse  stato assistito a suo tempo – nell’udienza preliminare – da un difensore di fiducia,  la relativa nomina (se non revocata), dovrebbe ritenersi ancora valida in vista del  procedimento camerale ex artt. 435 e 127 147. Del resto, l’originario difensore è  anche il soggetto che – pur a distanza di un considerevole lasso di tempo dall’emissione della sentenza di non luogo a procedere – è nelle migliori condizioni  per valutare se davvero sussistano le condizioni per la revoca 148.   Dopodiché, il giudice fissa l’udienza in camera di consiglio e ne fa dare avviso al pubblico ministero, all’imputato e al relativo difensore 149, nonché alla persona offesa (art. 435 comma 3). Com’è stato notato, in linea con la natura di mero  atto d’impulso assegnato alla domanda di revoca 150 e, soprattutto, in conformità a  esigenze di semplificazione, il legislatore non prescrive che all’imputato sia notificata l’istanza di revoca 151.   Lo scopo del procedimento camerale è quello di valutare, nel merito, la novità  della prova e la relativa idoneità a determinare il rinvio a giudizio dell’imputato 152. Onde garantire l’effettività del contraddittorio, tutte le parti hanno il diritto  di prendere visione degli atti e di estrarre copia, secondo quanto affermato dalla  Corte costituzionale a proposito del regime di conoscenza degli atti nei procedimenti regolati dall’art. 127 153.                               146 Al riguardo v. anche infra, 7.  147 Non si versa qui in una situazione analoga a quella che induce la giurisprudenza di legit timità ad esigere un mandato ad hoc per la fase della sorveglianza, sul presupposto che, in  quest’ultima sede, non vale l’automatica perpetuatio della nomina valida per la fase di cognizione: cfr. Cass., Sez. I, 2.12.2008, Sansone, CED, 2008/242076; Cass., Sez. I, 30.11. 2004,  Minarelli, CED, 2004/230540.   148 La questione è più scivolosa qualora il già prosciolto fosse stato assistito, a suo tempo,  da un difensore d’ufficio: qui, i meccanismi d’individuazione automatica del difensore, di cui  all’art. 97 commi 2 e 3, inducono a ritenere che il giudice investito della domanda di revoca  della sentenza di non luogo a procedere debba designare un nuovo difensore d’ufficio in vista  del procedimento camerale ex art. 435.   149 Secondo M. Tirelli, La revoca, 107, un simile incombente potrebbe essere evitato notificando all’imputato la richiesta di revoca, applicando in via analogica l’art. 584 in materia di  impugnazioni.   150 Cfr. B. Dani, Revoca, 154.   151 Esprime riserve, sul punto, M. Tirelli, La revoca, 107.  152 Cfr. B. Dani, Revoca, 154; P. Sechi, Revoca, 868.  153 Cfr. C. cost., 20.12.2000, n. 558 (ord). Oggi, del resto, il diritto dell’imputato di disporre   del tempo e delle condizioni necessarie per preparare la difesa (art. 111 comma 3 Cost., ma  un’identica conclusione vale in rapporto all’art. 6 § 1 lett. b Conv. eur. dir. uomo), rispetto alle  quali il diritto alla conoscenza degli atti è condizione di effettività, inducono a ritenere definitivamente superate quelle prese di posizioni della dottrina (cfr. B. Dani, Revoca, 155) secondo     758 Fabio Cassibba   L’udienza deve essere fissata fuori dai casi in cui il giudice non dichiari inammissibile la richiesta di revoca. Tutto ciò, però, non esclude che l’inammissibilità  possa essere dichiarata in seno all’udienza camerale: è qui decisivo il contraddittorio argomentativo fra le parti 154, con particolare riguardo alle prospettazioni della difesa che – non essendo legittimata a impugnare l’ordinanza che accoglie la  domanda di revoca – ha interesse a far valere, nel contesto dell’udienza, la sussistenza di cause d’inammissibilità 155.   7. L’accoglimento della domanda: l’effetto ablativo della revoca.   Il giudice per le indagini preliminari, quando, all’esito dell’udienza camerale,  accoglie la domanda del pubblico ministero, deve – anzitutto e, comunque, indipendentemente, cioè, dal contenuto della richiesta dell’organo dell’accusa ex art.  435 comma 1 156 – disporre, con ordinanza, la revoca della sentenza di non luogo a procedere 157.   L’accertamento del relativo presupposto riposa su un giudizio prognostico,  espressamente previsto dall’art. 434: il giudice deve valutare se le nuove fonti di  prova siano idonee, «da sole o unitamente a quelle già acquisite», a determinare il  rinvio a giudizio 158. Da qui, il sorgere di una causa d’incompatibilità del giudice  per le indagini preliminari che ha disposto la revoca della sentenza di non luogo a  procedere al successivo svolgimento di funzioni giurisdizionali nel medesimo  procedimento. La valutazione del giudice per le indagini preliminari che ha con                            cui la prospettazione del piano d’indagini e il disvelamento degli elementi sui quali si fonda il  progetto investigativo del pubblico ministero sin da un momento che precede l’udienza camerale rischiano di vanificare l’efficacia delle indagini dell’organo pubblico, tanto più quando  queste implichino il compimento di atti a sorpresa. La tutela costituzionale del contraddittorio  implica che cada in secondo piano la considerazione delle esigenze investigative del pubblico  ministero, non essendo più giustificata la protrazione della cortina del segreto.   154 Cfr. R.E. Kostoris, Revoca, 289; P. Sechi, Revoca, 868; M. Tirelli, La revoca, 108, che  sottolinea come il giudice avrebbe potuto dichiarare erroneamente ammissibile la richiesta di  revoca, fissando così l’udienza ex art. 435-436.   155 Così, R.E. Kostoris, Revoca, 289.   156 Di potere, cioè, svolgere nuove indagini o di chiedere omisso medio il rinvio a giudizio   dell’imputato.  157 Come noto, l’ordinanza che dispone la revoca non è impugnabile (cfr. Cass., Sez. I,   3.7.2008, Irillo, CED, 2008/240993; Cass., Sez. V, 28.4.1997, Romiti, cit., 2820), fatto salvo il  ricorso per cassazione per l’ipotesi in cui il provvedimento sia emesso in violazione del contraddittorio, a norma dell’art. 127 (cfr. Cass., Sez. I, 6.7.2005, Biacca, CED, 2005/232029). Sul  regime d’impugnazione delle ordinanze che dichiarano l’inammissibilità della richiesta di revoca o la rigettano v. infra, 10.    158 Cfr. E.M. Catalano, Udienza preliminare, 982. Cfr. anche Cass., Sez. VI, 28.9.1999, Di  Donato, in Cass. pen., 2000, 2738.      La revoca della sentenza di non luogo a procedere 759   dotto alla revoca della sentenza di non luogo a procedere comporta un giudizio di  «consistenza dell’accusa» 159, analogo a quello compiuto nel contesto dell’udienza  preliminare, tale da pregiudicare l’imparzialità sia nello svolgimento delle funzioni di garanzia proprie del giudice per le indagini preliminari 160, sia – a maggior  ragione – di quelle di giudice dell’udienza preliminare 161. Al riguardo, però, tocca  precisare.   Per un verso, l’incompatibilità con le funzioni di giudice per l’udienza preliminare rientra nella sfera dell’art. 34 comma 2-bis: non è passaggio forzato ritenere che, quando la domanda di revoca sia volta all’immediata celebrazione dell’udienza preliminare, il procedimento sia il «medesimo» di quello già concluso  con l’emissione della sentenza in parola 162. Né – ovviamente – un’eventuale nuova iscrizione della notizia di reato da parte del pubblico ministero potrebbe davvero occultare gli elementi da cui si ricava l’identità dei procedimenti 163.   Per l’altro, l’incompatibilità del giudice che ha disposto la revoca della sentenza di non luogo a procedere con il successivo svolgimento delle funzioni di giudice per le indagini preliminari, una volta disposta la riapertura delle investigazioni,  non è, invece, considerata per tabulas. Dal silenzio della legge, si potrebbe perfino argomentare la continuità fra le funzioni di giudice investito del procedimento  di revoca e quelle, pur eventuali, di giudice per le indagini preliminari. L’assunto  non convince. La competenza funzionale ad acta del giudice per le indagini preliminari giustifica la continuità delle funzioni lungo tutto l’arco della fase delle  indagini preliminari, nel procedimento principale come in quello incidentale. Ma  un’analoga conclusione non vale quando le funzioni di giudice per le indagini  preliminari si collocano a cavallo di un procedimento di revoca della sentenza di  non luogo a procedere. Il giudizio d’idoneità delle nuove prove a giustificare il  rinvio a giudizio implica un inevitabile condizionamento nel giudice, qualora la  stessa persona fisica fosse chiamata ad autorizzare o convalidare il compimento di  atti da parte del pubblico ministero finalizzati proprio all’acquisizione di quelle  fonti di prova, solo individuate prima della revoca della sentenza ex art. 425. Né,  ovviamente, si può far leva, in senso opposto, sulla nota inesistenza d’una incompatibilità endofasica: il provvedimento di revoca della sentenza di non luogo a  procedere spezza la continuità nello svolgimento delle funzioni di giudice per le                               159 Cfr., in particolare, C. cost., 12.7.2002, n. 335; C. cost., 6.7.2001, n. 224.  160 Sul presupposto che alla revoca della sentenza di non luogo faccia seguito la riapertura   delle indagini.  161 Sul presupposto che alla revoca della sentenza di non luogo a procedere segua la fissa zione della “nuova” udienza preliminare.   162 Cfr. O. Dominioni, Chiusura delle indagini, 77-78; v. anche P. P. Rivello, Analisi, 23.  163 Vengono in gioco, qui, la medesimezza del fatto e dell’imputato, nonché la finalizzazio ne della domanda di revoca allo svolgimento dell’udienza preliminare in vista del rinvio a giudizio e non già alla riapertura delle indagini, che potrebbero anche concludersi con l’archiviazione (sul punto v. infra, 9).     760 Fabio Cassibba   indagini preliminari. Da qui, il dubbio di legittimità costituzionale dell’art. 34, per  contrasto con l’art. 111 comma 2 Cost., ove non considera l’incompatibilità fra il  giudice che ha disposto la revoca con le funzioni di giudice per le indagini preliminari nel corso delle indagini “riaperte”.   Ciò posto, il provvedimento di revoca realizza un effetto “ablatorio” 164, che  confina la sentenza di non luogo a procedere nella sfera dei meri precedenti storici, perché insuscettibile di spiegare ulteriori effetti. L’esito della nuova udienza  preliminare non è condizionato dal divieto di reformatio in peius, in questo contesto non operante 165. Soprattutto, il già prosciolto – conclusa la fase d’indagine  successiva alla revoca della sentenza di non luogo a procedere e tesa alla raccolta  delle nuove prove – non vanta un diritto al ripristino dello status quo ante. L’inequivoco tenore dell’art. 436 comma 4 attribuisce al pubblico ministero il potere di  chiedere l’archiviazione: nei confronti dell’indagato 166, «la sentenza di non luogo  a procedere – idonea a precludere rebus sic stantibus, un nuovo esercizio dell’azione penale – viene rimpiazzata da un provvedimento di archiviazione sfornito  di efficacia preclusiva» 167.   Così, il procedimento di revoca della sentenza di non luogo a procedere non si  connota tanto, sotto il profilo formale, per l’anomalia rappresentata dall’emissione  di un’ordinanza che revoca una sentenza 168: il sistema contempla analoghi interventi “revocatori” da parte del giudice dell’esecuzione, disposti, perfino, avverso  sentenze passate in giudicato. Piuttosto, viene in gioco la flebile considerazione  del legislatore per la presunzione d’innocenza, costituzionalmente protetta. È fuori discussione che, pur rivestendo una natura processuale, la sentenza di non luogo  a procedere – dopo le profonde innovazioni apportate all’udienza preliminare nel  1999, soprattutto circa la disciplina probatoria e le regole di giudizio ex art. 425 –  adempia una più robusta funzione di tutela della presunzione d’innocenza dell’imputato. Se così è, presta il fianco a serie riserve il mancato intervento del legi                             164 Sul punto, R.E. Kostoris, Revoca, 292, sottolinea come «[p]arlando di ordinanza di re voca si è inteso chiarire che il provvedimento determina ‘l’eliminazione’ della sentenza di non  luogo a procedere» (ivi, 291); v. pure F. Caprioli, Indagini preliminari, 681-682, secondo cui,  revocata la sentenza di non luogo a procedere e definito con l’archiviazione il procedimento  riaperto, la sentenza ex art. 425 è rimpiazzata da un provvedimento archiviativo privo di efficacia preclusiva (sul tema v. anche infra, 7); T. Rafaraci, Ne bis in idem, 869; contra B. Dani,  Revoca, 155; F. Cordero, Procedura penale, 974; P. Sechi, Revoca, 881.   165 Così, al giudice non sarebbe inibita la pronuncia dalla sentenza di non luogo a procedere  per una formula meno favorevole di quella adottata nel provvedimento revocato.   166 Il già prosciolto, revocata la sentenza di non luogo a procedere e riaperte le indagini,  riacquista la qualità di persona sottoposta ad indagini: cfr. P. Sechi, Revoca, 867.    167 F. Caprioli, Indagini preliminari, 681-682. Nel senso invece che la sentenza di non luogo a  procedere è revocata, qui, sotto condizione, con la conseguenza che l’effetto preclusivo persiste  quando «il secondo corso finisca nell’archiviazione, non essendo venute fuori le prove sperate»,  F. Cordero, Procedura, 974; G. Lozzi, Ne bis in idem, 15; v. anche B. Dani, Revoca, 155.    168 Il dato è evidenziato in particolare da F. Cordero, Codice, 520.      La revoca della sentenza di non luogo a procedere 761   slatore, volto a evitare che alla revoca della sentenza di non luogo a procedere  possa fare seguito l’archiviazione. L’opzione – s’intende – è dogmaticamente ineccepibile: nell’attuale assetto codicistico, è un fuor d’opera l’emissione di una sentenza quale epilogo di una fase d’indagini che precede l’esercizio dell’azione penale. Peraltro, una simile disciplina lascia perplessi anche dal punto di vista epistemologico: svilisce il valore euristico del contraddittorio – ancorché tipicamente  argomentativo – proprio dell’udienza preliminare (all’esito della quale era stata  emessa la sentenza ex art. 425, poi revocata), che possa essere pronunciata l’archiviazione – anche de plano, si badi – sulla base del materiale probatorio unilateralmente raccolto nel corso delle indagini riaperte ex art. 436.   8. La nuova udienza preliminare.   L’iter successivo alla pronuncia del provvedimento di revoca «assume […]  cadenze diverse» 169 a seconda delle richieste che il pubblico ministero aveva effettuato ai sensi dell’art. 435 comma 1, il cui contenuto, a sua volta, dipendeva  necessariamente dalla circostanza che le nuove prove fossero già state acquisite  oppure ancora da acquisire. Al giudice tocca, nel primo caso, fissare l’udienza  preliminare, nel secondo, disporre la riapertura delle indagini.   Il giudice è vincolato dalle richieste del pubblico ministero: non gli spetta  alcuno spazio di discrezionalità per sciogliere l’alternativa. Non è solo in gioco un  epilogo decisorio che sia coerente con l’oggetto del contraddittorio in seno all’udienza camerale. La conclusione discende direttamente dal canone posto dall’art. 112 Cost., che assicura al pubblico ministero prerogative tipiche con riguardo alla conduzione e allo svolgimento delle indagini, nonché, ovviamente, all’esercizio dell’azione penale. Da qui, l’abnormità funzionale 170 dell’ordinanza  con cui il giudice impone al pubblico ministero un percorso opposto a quello prospettato nella domanda di revoca.   Nel caso in cui l’organo dell’accusa, essendo già state acquisite le nuove prove  prima di formulare la domanda di revoca, avesse richiesto il rinvio a giudizio, il  giudice è tenuto a fissare una “nuova” udienza preliminare (art. 436 comma 2),  con un decreto solo analogo a quello previsto dall’art. 418: la relativa disciplina  non è identica a quella che regola la fissazione dell’udienza preliminare nel procedimento ordinario.   Anzitutto, nel procedimento ordinario innescato dalla richiesta di rinvio a giudizio ex art. 416, il decreto che fissa l’udienza preliminare è emanato dall’organo  che riveste le funzioni di giudice per l’udienza preliminare e che sarà investito  dello svolgimento della relativa fase. Nel caso di fissazione dell’udienza prelimi                             169 L’espressione è di F. Caprioli, Indagini preliminari, 680.  170 Con la conseguente ricorribilità per cassazione: v. infra, 10.     762 Fabio Cassibba   nare, dopo la revoca della sentenza di non luogo a procedere, si realizza, invece,  una situazione analoga a quella contemplata dall’art. 409 comma 5, in rapporto  alla formulazione coatta dell’imputazione: il decreto che fissa l’udienza preliminare non è pronunciato dal medesimo giudice persona fisica che, poi, rivestirà le  funzioni di organo procedente nella relativa fase processuale. Scatta, qui,  l’incompatibilità fra le funzioni di cui all’art. 34 comma 2.   Il decreto che fissa l’udienza preliminare ex art. 436 comma 2 171 non sconta la  doverosa notificazione o comunicazione alle parti, imposta dall’art. 419. Nel procedimento ordinario, il decreto di fissazione dell’udienza preliminare è preso fuori  dal contraddittorio: ovvio, quindi, che debbano essere assicurate, in favore delle  parti legittimate a comparire all’udienza, forme di conoscenza legale della vocatio  in iudicium. Per contro, qualora la fissazione dell’udienza preliminare faccia seguito – senza alcuna soluzione di continuità – alla revoca della sentenza di non  luogo a procedere, i relativi provvedimenti sono adottati nel contesto camerale,  regolato dall’art. 127 (art. 435 comma 3 ultimo periodo). Opportunamente, per  ragioni di semplificazione, la lettura nell’udienza camerale del decreto di fissazione dell’udienza preliminare tiene, in tal caso, luogo della relativa notificazione  o comunicazione nei confronti delle parti presenti: opera qui il combinato disposto degli artt. 148 comma 5 e 436 comma 2. Sennonché, svolgendosi il procedimento di revoca nelle forme del procedimento camerale base ex art. 127, la partecipazione personale delle parti, anche di quelle necessarie in udienza preliminare,  è meramente eventuale 172. Ne deriva che la notificazione dell’avviso di fissazione dell’udienza preliminare va doverosamente disposta, a pena di nullità, in favore delle parti non presenti e, nonostante il silenzio del legislatore, solo comunicata al pubblico ministero. Un’analoga conclusione vale per l’ipotesi in cui il giudice non abbia pronunciato coram partibus l’ordinanza di revoca e il decreto di  fissazione dell’udienza preliminare, essendosi, invece, riservato la decisione  all’esito del contraddittorio camerale, come implicitamente consentito dall’art.  127 comma 8 173.   Lo svolgimento dell’udienza preliminare non patisce deroghe rispetto alle cadenze regolate dagli artt. 419 ss. e ai relativi epiloghi decisori 174. Merita appena                               171 Che tale provvedimento rivesta la forma del decreto può essere desunto, pur nel silenzio  serbato dall’art. 436 comma 2, per via analogica dall’art. 418.   172 Sul punto, G. Garuti, La verifica, 347; contra, R.E. Kostoris, Revoca, 290.   173 In ogni caso, la circostanza che la fissazione dell’udienza preliminare avvenga nel con testo del procedimento di revoca, ove il contraddittorio è già assicurato, sembra consentire una  sensibile compressione del termine, meramente acceleratorio, di trenta giorni di cui all’art. 418  comma 2.   174 Tocca appena precisare che l’imputato ha, quindi, il diritto di rinunciare all’udienza preliminare ex art. 419 comma 5 e, sino al momento di rassegnare le conclusioni in udienza preliminare, quello di chiedere l’instaurazione di un rito alternativo al dibattimento: cfr. G. Garuti,  La verifica, 348; R.E. Kostoris, Revoca, 292; da ultimo, E.M. Catalano, Udienza preliminare,  983. V. anche B. Dani, Revoca, 155-156, che precisa come all’imputato non sarebbe preclusa     La revoca della sentenza di non luogo a procedere 763   precisare che il quadro probatorio è, in tal caso, costituito da quello sulla base del  quale era stata emanata la sentenza di non luogo a procedere poi revocata, arricchito dalle ulteriori acquisizioni nel corso della nuova udienza preliminare. Né  appare sanata l’inutilizzabilità di taluni atti già contenuti nel fascicolo a suo tempo trasmesso ex art. 416 comma 2 o invalidamente acquisiti nel corso della precedente udienza preliminare. Non perfezionandosi per la sentenza di non luogo a  procedere il passaggio in giudicato ex art. 648, capace di precludere la deducibilità di cause d’invalidità, opera qui l’effetto ablativo della revoca.   Sul piano della deliberazione ex art. 424, nulla quaestio circa l’adozione del  decreto che dispone il giudizio. Quanto, invece, all’epilogo proscioglitivo, non  può essere accolta la tesi di chi ritiene che, in tal caso, «riviv[a] l’effetto preclusivo della sentenza di non luogo a procedere “illegittimamente” revocata», con la  conseguenza che il giudice dovrebbe pronunciare una sentenza analoga a quella di  cui all’art. 649 comma 2, dichiarativa dell’avvenuta violazione del ne bis in  idem 175. Presupposto del ragionamento è che le nuove fonti di prova, già reputate  “nuove” ai fini della revoca, si siano rivelate inidonee a sostenere l’accusa in giudizio, ancorché “arricchite”, magari, dalle ulteriori acquisizioni in seno all’udienza preliminare 176. Sennonché, una simile ricostruzione, da un lato, si pone in  aperto contrasto con la già evidenziata natura ablatoria dell’ordinanza di revoca  della sentenza di non luogo a procedere 177; dall’altro, appare fondata su un equivoco: il proscioglimento motivato dal bis in idem 178 non implica affatto la (ri)valutazione del materiale probatorio disponibile nelle due vicende, ma solo un giudizio – di tipo comparativo – sul duplice profilo dell’identità del fatto, per come  descritto nell’imputazione, e dell’imputato.   9. La riapertura delle indagini e gli epiloghi.   Alternativa al decreto di fissazione dell’udienza preliminare, l’ordinanza con  cui il giudice per le indagini preliminari – revocata la sentenza di non luogo a                               la richiesta di patteggiamento neppure quando un’analoga richiesta fosse stata rigettata nella precedente udienza preliminare, «posto che in presenza del novum cade l’effetto del vecchio giudicato rebus sic stantibus in relazione ad ogni possibile alternativa decisoria». Dal canto suo, la persona offesa e danneggiata può costituirsi parte civile senza incorrere nella decadenza di cui  all’art. 79, indipendentemente dalla circostanza che una simile costituzione vi fosse stata oppure  no nella precedente udienza preliminare: cfr. Ead., Revoca, 156; M. Tirelli, La revoca, 112.    175 Così, invece, B. Dani, Revoca, 155, che si rifà, sul punto, alla ricostruzione di F. Cordero, Procedura, 974-975.    176 V, ancora, B. Dani, Revoca, 155, che – per vero – si riferisce a nuove prove che risultassero «insussistenti o inattendibili».    177 Cfr. R.E. Kostoris, Revoca, 292.  178 Sul tema v. supra, 2.1 e 2.2.     764 Fabio Cassibba   procedere – dispone la riapertura delle indagini 179, fissandone al contempo la durata, comunque non superiore a sei mesi non prorogabili (art. 436 comma 3), dà  vita a un’autentica regressione 180.   All’esito delle indagini, il pubblico ministero è gravato dal dovere di assumere  le proprie determinazioni circa l’esercizio dell’azione penale, formulando la richiesta di archiviazione o quella di rinvio a giudizio, a sua volta preceduta dalla  notificazione all’indagato e al difensore dell’avviso di conclusione delle indagini  ex art. 415-bis 181.   Al riguardo, il legislatore conferma l’impostazione di fondo che già emerge  dagli artt. 405, 415-bis comma 1 e 416: la preferenza è accordata alla richiesta  di archiviazione. Qui, peraltro, una simile scelta sistematica è ancor più solidamente fondata rispetto a quella che vale alla conclusione dell’ordinaria fase delle indagini preliminari. Non conta – ovviamente – l’improrogabilità del termine  di sei mesi entro cui il pubblico ministero è tenuto a completare le indagini, a  far tempo dall’ordinanza che ne aveva disposto la riapertura: il contingentamento del termine si spiega perché le indagini sono volte ad accogliere il materiale  probatorio già individuato 182 e alla luce delle garanzie apprestate dal legislatore  nei confronti dell’indagato 183, come ha oltretutto sottolineato la Corte costituzionale 184. La preferenza accordata alla richiesta di archiviazione si collega non  già a una pretesa difficoltà per il pubblico ministero di raccogliere gli elementi  idonei a sostenere l’accusa in giudizio in vista dell’esercizio dell’azione penale,  bensì alla circostanza che l’organo dell’accusa agisce nuovamente nei confronti  dello stesso imputato e per lo stesso fatto, dopo l’emissione di un provvedimento dotato di effetto preclusivo, ancorché poi revocato.   Non sfugge, peraltro, come la ribadita necessità che il pubblico ministero assuma le proprie determinazioni circa l’esercizio dell’azione penale ispirato da un                               179 Come l’avviso di fissazione dell’udienza preliminare, «[a]nche questo provvedimento  dovrà essere comunicato o notificato a tutti i soggetti destinatari dell’avviso dell’udienza in  camera di consiglio, secondo quanto prevede la disciplina generale» (E.M. Catalano, Udienza  preliminare, 983).    180 Così, M. Daniele, Profili sistematici, 163.  181 Cfr. G. Garuti, L’udienza preliminare, 504-505.  182 Cfr. E.M. Catalano, Udienza preliminare, 983; R.E. Kostoris, Revoca, 292. V. pure C.   Fanuele, La ricostruzione del fatto, 142.  183 Nel senso che la disciplina in parola riposa sulla necessità di assicurare all’indagato ido nee garanzie, come già imposto dall’art. 2 n. 56 legge delega, R.E. Kostoris, Revoca, 286; v.  pure G. Garuti, La verifica, 348; M. Tirelli, La revoca, 109.   184 In proposito, C. cost., 18.12.1995, n. 512 (ord.), ha dichiarato manifestamente infondata  la questione di legittimità costituzionale sollevata per un preteso contrasto dell’art. 436 comma  3 con gli artt. 3 e 112 Cost., sul presupposto che la previsione di un termine di sei mesi, non  prorogabile, per completare le indagini, è coerente con la necessità di circoscrivere in termini  perentori il periodo di incertezza relativo alla condizione processuale di un soggetto prosciolto  con una sentenza di non luogo a procedere.     La revoca della sentenza di non luogo a procedere 765   atteggiamento di self-restraint finisca col restare lettera morta. La prassi – facendo leva sul favor actionis mostrato dalla giurisprudenza costituzionale, sin dalla  sentenza n. 88/1991 – ha buon gioco nel marginalizzare la richiesta di archiviazione 185. Un simile atteggiamento appare ancor più favorito in rapporto alle vicende che fanno seguito alla revoca della sentenza di non luogo a procedere.  L’organo dell’accusa –abile nell’ottenere la revoca della sentenza in parola, solo  prospettando al giudice della necessità di acquisire le nuove prove rilevanti in vista del rinvio a giudizio – difficilmente smentirà, a posteriori, il contenuto della  domanda di revoca, chiedendo l’archiviazione una volta terminate le nuove indagini, potendo, del resto, porre alla base della richiesta di rinvio a giudizio tutto il  materiale probatorio già raccolto nel corso delle originarie indagini preliminari e  lungo l’intero arco dell’udienza preliminare 186. Così, l’eventualità della richiesta  di archiviazione all’esito delle indagini riaperte si verifica solo in casi-limite, come quello dell’irrilevanza dei nuovi elementi raccolti o dell’impossibilità sopravvenuta di acquisirli 187.   Portando alle estreme conseguenze simili considerazioni, occorre escludere,  «sul piano esegetico, che il pubblico ministero, richiesta e ottenuta l’archiviazione  della notizia di reato, possa esercitare ex novo l’azione penale sulla base degli  stessi elementi in forza dei quali era stata emanata la sentenza di non luogo a procedere» già revocata 188. Il correttivo indubbiamente forza il tenore dell’art. 414,  che, ai fini della revoca del provvedimento di archiviazione e dell’esercizio dell’azione penale, non richiede la sopravvenienza di nuovi elementi di prova. Si  tratta, tuttavia, di una soluzione capace di porre rimedio all’incongruenza – che  emerge dalla formula dell’art. 436 comma 4 – dell’emissione di un provvedimento archiviativo per lo stesso fatto e nei confronti della stessa persona già oggetto  di una sentenza ex art. 425.   Le indagini svolte dopo la revoca della sentenza non luogo a procedere non patiscono le preclusioni che la giurisprudenza costituzionale e di legittimità ha ravvisato per gli atti d’indagine compiuti prima della revoca 189. Il pubblico ministero  è, invece, gravato dall’onere di compiere gli atti d’indagine entro la scadenza del                               185 Si è, in effetti, sottolineato come l’«infondatezza delle “nuove fonti di prova”, su cui si  basava la revoca della sentenza di non luogo a procedere, non impedisc[a] al pubblico ministero di esercitare nuovamente l’azione penale»: così, G. Lozzi, Ne bis in idem, 15.    186 Opera qui, in sostanza il principio di conservazione degli atti processuali, anche a contenuto probatorio, espressamente codificato – peraltro, in una prospettiva limitativa – dall’art.  26 solo a proposito degli atti compiuti dal giudice incompetente, ma la cui portata è più generale. Nel senso che è utilizzabile tutto il materiale probatorio già in atti, R.E. Kostoris, Revoca,  292; G. Spangher, Art. 436-437, 752; v. anche C. Fanuele, La ricostruzione del fatto, 142-143.    187 Si pensi all’improvvisa e non prevedibile morte di un soggetto informato sui fatti, di cui  non fossero state ancora verbalizzate le dichiarazioni ed il cui contributo dichiarativo sarebbe  stato decisivo nella strategia del pubblico ministero.   188 Così, F. Caprioli, Indagini preliminari, 682.   189 Sul tema v. supra, 2.3.      766 Fabio Cassibba   termine ex art. 436 comma 4, a pena d’inutilizzabilità 190. Non è in gioco un’integrazione analogica vietata dalla tassatività delle cause d’invalidità degli atti processuali penali. Più linearmente, la conclusione deriva dall’operatività della disciplina  ordinaria in tema d’indagini preliminari 191, fatta salva l’ovvia esclusione per il regime delle proroghe ex artt. 406 e 407. Così, a termine scaduto, il ritardo del pubblico ministero nel formulare le proprie richieste circa l’esercizio dell’azione penale, se da un lato, fa scattare l’avocazione obbligatoria di cui all’art. 412 192, dall’altro, non determina alcuna invalidità dell’atto di esercizio dell’azione penale 193.   10. Il ricorso per cassazione.   L’ordinanza che dichiara inammissibile o che rigetta la domanda di revoca della sentenza di non luogo a procedere sconta una limitata ricorribilità per cassazione, in forza dell’art. 437.   La legittimazione spetta al solo pubblico ministero, simmetricamente a quanto vale per la domanda di revoca. Egli – dichiarata inammissibile o rigettata la richiesta di revoca – non può esercitare l’azione penale per lo stesso fatto nei confronti dello stesso imputato, né ottenere l’applicazione di misure cautelari, né, infine, svolgere attività d’indagine tesa all’individuazione delle nuove fonti di prova  rilevanti ai fini della revoca 194.   Sulla scorta di simili considerazioni, la giurisprudenza di legittimità – con una  pronuncia risalente – ha avuto buon gioco a dichiarare la manifesta infondatezza  di una questione di legittimità costituzionale dell’art. 437, sollevata per un preteso contrasto con gli artt. 3 e 24 comma 2 Cost., nella parte in cui esclude il prosciolto dal novero dei legittimati a presentare ricorso. Secondo la Cassazione, il  pubblico ministero e il prosciolto non versano in situazioni assimilabili, così da  non essere equiparati sul piano della legittimazione ad impugnandum, né il secondo subisce alcun pregiudizio all’esercizio del diritto di difesa dalla disciplina  in parola. Il pubblico ministero è l’unico soggetto a subire un pregiudizio del perdurante effetto preclusivo della sentenza ex art. 425, non rimosso a causa della  declaratoria d’inammissibilità o del rigetto della domanda di revoca. Dal canto                               190 Sul punto concorda la letteratura: cfr., per tutti, F. Cordero, Procedura penale, 972; B.  Dani, Revoca, 156. V. pure C. cost., 18.12.1995, n. 512 (ord.).   191 Cfr., con varie sfumature, G. Garuti, La verifica, 348; R.E. Kostoris, Revoca, 292.   192 Cfr. R.E. Kostoris, Revoca, 292 e G. Spangher, Art. 435, 750; v. anche C. Fanuele, La   ricostruzione del fatto, 143-144; G. Garuti, La verifica, 348.  193 In tal senso, in rapporto alla mancata osservanza del termine ex art. 407, Cass., Sez. VI,   20.3.2006, Cavallo, CED, 2009/243839.  194 Cfr. B. Dani, Revoca, 157, che, d’altra parte, sottolinea come il pubblico ministero po trebbe chiedere nuovamente la revoca solo sulla base di diversi elementi, dal momento che  l’ordinanza di rigetto dispiega un’efficacia rebus sic stantibus (ivi, 158).      La revoca della sentenza di non luogo a procedere 767   suo, il già prosciolto ha sempre il potere di far valere, nel corso del procedimento  camerale di revoca, l’insussistenza dei presupposti per la riapertura delle indagini  o per lo svolgimento dell’udienza preliminare 195.   Tutto ciò, però, non pone rimedio alla situazione d’inferiorità in cui si viene a  trovare la difesa, privata del potere d’impugnazione avverso il provvedimento di  revoca, che ha rimosso la protezione assicurata dalla sentenza ex art. 425 196.   A seguito delle interpolazioni operate dall’art. 6 legge 26.3.2001, n. 128, l’art.  437 circoscrive la ricorribilità dell’ordinanza che dichiara l’inammissibilità o che  rigetta la domanda di revoca ai soli motivi considerati nell’art. 606 lett. b, d ed e.  La formula dell’art. 437, però, non vale a escludere – secondo la corretta impostazione della giurisprudenza di legittimità – la proponibilità del ricorso per cassazione avverso l’ordinanza che dichiara inammissibile o rigetta la domanda di revoca nei casi di violazione del contraddittorio: opera, qui, il rinvio all’art. 127  effettuato dall’art. 435 comma 3 197. Il ricorso per cassazione è poi ammissibile  avverso il provvedimento con cui il giudice – non reputandosi, erroneamente, vincolato alle richieste avanzate dal pubblico ministero nella domanda di revoca –  abbia ordinato la riapertura delle indagini, in luogo della fissazione dell’udienza  preliminare chiesta dall’organo dell’accusa, o viceversa 198: scatta una causa di  abnormità funzionale.   Lascia, infine, perplessi che – a seguito dell’interpolazione dell’art. 437 da  parte del legislatore del 2001 – il pubblico ministero non sia legittimato a ricorrere per cassazione avverso l’ordinanza di rigetto della richiesta di revoca per dedurre l’inosservanza di disposizioni sancite a pena d’inutilizzabilità, quando  l’atto probatorio invalido – illegittimamente raccolto dal difensore nel corso delle                               195 Così, Cass., Sez. V, 28.4.1997, Romiti, cit., 2820. In questo senso cfr., altresì, B. Dani,  Revoca, 158; P. Sechi, Revoca, 872. Critica, invece, la pronuncia, V. Geraci, Dubbi di costituzionalità, 2826 ss. Nel senso che la legittimazione ad impugnandum spetta solo al pubblico  ministero v. anche Cass., Sez. I, 26.1.1994, Cariolo, CED, 1994/198711; Cass., Sez. I, 21.1.1993,  Pilara e altro, CED, 1993/193094; Cass., Sez. fer., 11.9.1990, Cangemi, CED, 1990/185394.    196 Cfr. R.E. Kostoris, Revoca, 291; M. Tirelli, La revoca, 113 ss.; contra, B. Dani, Revoca,  158. Per ovviare a simili inconvenienti, la dottrina (cfr. M. Tirelli, La revoca, 115), ha proposito di ritenere che l’ordinanza di revoca possegga la natura di sentenza, così da legittimare il  prosciolto al ricorso per cassazione. La bontà della tesi – che non ha trovato conforto in dottrina (cfr. B. Dani, Revoca, 158, secondo cui l’ordinanza in parola è solo un atto ricognitivo della  legittimità del nuovo processo e non possiede, quindi, una portata decisoria diretta sulla sentenza di non luogo a procedere) – è stata, poi, esclusa anche dalla giurisprudenza di legittimità:  cfr. Cass., Sez. V, 28.4.1997, Romiti, cit., 2820, che ha altresì escluso il provvedimento in parola dal novero di quelli suscettibili d’incidere sulla libertà personale; v. anche Cass., Sez. I,  26.1.1994, Cariolo, cit.   197 Cfr. Cass., Sez. I, 6.7.2005, Biacca, cit.; ma v. contra, sul punto, Cass., Sez. I, 3.7.2008, Iirillo, CED, 2008/240993, secondo cui l’ordinanza che dispone la revoca non è autonomamente impugnabile per cassazione dall’imputato, nemmeno nelle ipotesi di violazione del  contraddittorio di cui all’art. 127.    198 V. supra, 8.     768 Fabio Cassibba   proprie investigazioni e depositato – sia stato, nondimeno, impiegato dal giudice  per formulare il giudizio prognostico negativo circa la sostenibilità dell’accusa in  giudizio. È ben vero che il pubblico ministero potrebbe far leva, in tali casi, sulla  sussistenza di un vizio di motivazione. Tuttavia, il rimedio non è effettivo, poiché,  a rigore, la deduzione di una causa d’inutilizzabilità dell’atto non deve restare  condizionata dall’incidenza che l’atto probatorio invalido ha sulla correttezza logica dell’iter argomentativo adottato dal giudice.        La revoca della sentenza di non luogo a procedere 769   Bibliografia   Amodio E., Il processo penale tra disgregazione e recupero del sistema, in AA.VV.,  Verso la riscoperta di un modello processuale, Milano, 2000, 27; Belluta H., “Giusto  processo” e certezza del proscioglimento: divagazioni sulla revoca del non luogo a procedere (2007), in Bargis M., Belluta H. (a cura di), Impugnazioni penali. Assestamenti del  sistema e prospettive di riforma, Torino, 2013, 213; Calamandrei I., Mutamento della situazione fattuale dopo la sentenza di non luogo a procedere, in Dir. pen. proc., 1999, 616;  Id., La novità della prova come presupposto per revocare la sentenza di non luogo a procedere, in Dir. pen. proc., 1998, 356; Callari F., La firmitas del giudicato penale: essenza  e limiti, Torino, 2009; Caprioli F., Indagini preliminari e udienza preliminare, in (a) Conso G., Grevi V., Bargis M., 512; Id., Il principio del ne bis in idem, in Caprioli F., Vicoli  D., 67; Id., I provvedimenti oggetto dell’esecuzione penale e il titolo esecutivo penale, in  Caprioli F., Vicoli D., 33; Id., Archiviazione della notizia di reato e successivo esercizio  dell’azione penale, in Riv. it. dir. proc. pen., 1995, 1374; Id., Archiviazione, Napoli, 1994;  Caraceni L., Poteri d’ufficio in materia probatoria e imparzialità del giudice, Milano,  2007; Casati A.P., L’udienza preliminare come giudizio “di merito”, in Cass. pen., 2002,  3368; Cassibba F., L’imputazione e le sue vicende, Milano, 2016; Id., L’udienza preliminare. Struttura e funzioni, Milano, 2007; Catalano E.M., Udienza preliminare: conclusione e formazione dei fascicoli, in Spangher G., III, 955; Ceresa-Gastaldo M., Esecuzione,  in (a) Conso G., Grevi V., Bargis M., 1101; Conso G., Il concetto e le specie di invalidità. Introduzione alla teoria degli atti processuali penali (1955), Milano, 1972; (b) Cordero F.; (a) Cordero F.; Id., Considerazioni sul principio di identità del fatto, in Riv. it. dir.  proc. pen., 1958, 935; Dani B., Revoca della sentenza di non luogo a procedere, in D.  disc. pen., XII, Torino, 1997, 146; Daniele M., Profili sistematici della sentenza di non  luogo a procedere, Torino, 2005; Id., Effetti preclusivi della sentenza di non luogo a procedere e rito cautelare, in Dir. pen. proc., 2000, 596; Dominioni O., Chiusura delle indagini preliminari e udienza preliminare, in Amodio E., Dominioni O., Grevi V., Neppi  Modona G., Vigna P.L. (a cura di), Il nuovo processo penale. Dalle indagini preliminari  al dibattimento, Milano, 1989, 55; Id., Improcedibilità e proscioglimento nel sistema processuale penale, Milano, 1974; Fanuele C., La ricostruzione del fatto nelle investigazioni  penali, Padova, 2012; Ferrua P., Il ‘giusto processo’, Bologna, 2012; Id., I poteri probatori del giudice dibattimentale: ragionevolezza delle Sezioni unite e dogmatismo della Corte  costituzionale (1994), in Id., Studi sul processo penale, III, Torino, 1997, 3; Id., La riapertura dell’istruzione, Milano, 1976; Fiorio C., La prova nuova nel processo penale, Padova, 2008; Fonti R., L’inammissibilità degli atti processuali penali, Padova, 2008; Gaito  A., Quali limiti alla sanatoria dell’inutilizzabilità di atti compiuti in altro procedimento,  in Dir. pen. proc., 1997, 1517; Garuti G., L’udienza preliminare, in Dominioni O., Corso  P., Gaito A., Spangher G., Galantini N., Filippi L., Garuti G., Mazza O., Varraso G.,  Vigoni D., 469; Id., Revoca della sentenza di non luogo a procedere e misure cautelari  coercitive, in Dir. pen. proc., 2000, 957; Id., La verifica dell’accusa nell’udienza preliminare, Padova, 1996; Geraci V., Dubbi di costituzionalità sull’inoppugnabilità  dell’ordinanza di revoca della sentenza di non luogo a procedere, in Cass. pen., 1997,  2826; Giarda A., I termini di citazione della persona offesa dal reato e del responsabile  civile, in Dir. pen. proc., 1993, 40; Giostra G., Indagine e prova. Dalla non dispersione a  nuovi scenari cognitivi, in AA.VV., Verso la riscoperta di un modello processuale, Milano, 2003; 43; Id., Contraddittorio (principio del) – II) Diritto processuale penale, in Enc.     770 Fabio Cassibba   giur. Treccani, VIII, Roma, 2001; Id., L’archiviazione, Torino, 1994; Grassi A., Considerazioni circa il divieto di un secondo giudizio quando nei confronti dell’imputato sia già  stata emessa, per lo stesso fatto, sentenza di non luogo a procedere, per essere il reato  estinto da amnistia, in Cass. pen., 1994, 24456; Illuminati G., Giudizio, in (a) Conso G.,  Grevi V., Bargis M., 797; Kostoris R.E., Revoca della sentenza di non luogo a procedere, in Enc. dir., XL, Milano, 1989, 285; Lavarini B., Azione civile nel processo penale e  principi costituzionali, Torino, 2009; Ead., L’esecutività della sentenza penale, Torino,  2004; Lozzi G., Ne bis in idem e riapertura delle indagini, in Bargis M. (a cura di), Studi  in ricordo di Maria Gabriella Aimonetto, Milano, 2013, 5; Id., La vanificazione dei principi generali del processo penale nella prassi giudiziaria e nel susseguirsi delle modifiche  normative, in Pol. dir., 2005, 281; Id., La realtà del processo penale, ovvero il “modello  perduto”, in Quest. Giust., 2001, 1097; Mancuso E.M., Il giudicato nel processo penale,  Milano, 2012; Norcio L., L’autorizzazione ex art. 414 c.p.p., tra garantismo apparente e  garantismo reale, in Cass. pen., 2001, 40; Orlandi R., Effetti preclusivi dell’archiviazione  e procedimento cautelare, in Cass. pen., 1998, 3291; Papagno C., L’ambiguità della sentenza penale di non luogo a procedere, in Giur. cost., 2008, 1545; Pecori L., Potenzialità  preclusive della sentenza di non luogo a procedere, in Cass. pen., 2001, 55; Rafaraci T.,  Ne bis in idem, in Enc. dir., Annali, III, Milano, 2010, 857; Rivello P.P., Analisi in tema  di ne bis in idem, in Riv. it. dir. proc. pen., 1991, 476; Ruggieri S., Giudicato penale e accertamenti non definitivi, Milano, 2004; Ruta G., Efficacia preclusiva del provvedimento  di archiviazione e misura cautelare, in Riv. it. dir. proc. pen., 2001, 269; Santoru A., Art.  434, in (b) Giarda A., Spangher G., III, 5453; Saso M., La sentenza di non luogo a procedere, in Aprile E., Saso M., L’udienza preliminare, 2005, 175; Sechi P., Revoca della  sentenza di non luogo a procedere, in Gaito A., 857; Spangher G., Art. 434-437, in (a)  Chiavario M., IV, 754; Tirelli M., La revoca della sentenza di non luogo a procedere, in  Riv. it. dir. proc. pen., 1994, 95; Tonini P.; (b) Ubertis G.; Id., La prova penale. Profili  giuridici ed epistemologici, Torino, 1995; Valentini E., La domanda cautela nel sistema  delle cautele personali, Bologna, 2012; Viggiano F., Cautele personali e merito, Padova,  2004; Voena G.P., Atti, in (a) Conso G., Grevi V., Bargis M., 173.     Capitolo XIV Gli adempimenti successivi al decreto  che dispone il giudizio   di Andrea Scella   Sommario   1. La costituzione del fascicolo dibattimentale. – 2. L’inserimento di atti su accordo delle parti. – 3.  La modalità coram partibus di formazione del fascicolo. – 4. La trasmissione degli atti e la messa a  disposizione dell’ordinanza cautelare al giudice del dibattimento. – 5. Il residuale fascicolo del pubblico ministero. – Bibliografia.   1. La costituzione del fascicolo dibattimentale.   Tre sono le attività demandate al giudice dell’udienza preliminare che abbia ritenuto di dover rinviare a giudizio l’imputato. Immediatamente dopo l’emissione  del decreto che dispone il giudizio, è difatti necessario occuparsi della formazione  del fascicolo dibattimentale, per poi provvedere alla sua trasmissione al giudice  competente per il giudizio e infine alla restituzione al pubblico ministero di tutti  gli atti non suscettibili di essere conosciuti dal giudice del dibattimento.   Si tratta, all’evidenza, di adempimenti fisiologicamente necessari, in quanto  direttamente consequenziali alla scelta d’imprimere un nuovo impulso al procedimento per un determinato fatto di reato, conducendo all’apertura della fase del  giudizio.   Esaminiamo partitamente le tre attività, muovendo dalla costituzione del fascicolo dibattimentale, che rappresenta senza dubbio il momento più delicato.   Come si sa, una delle più significative novità del vigente modello processuale  è rappresentata dalla ripartizione degli atti compiuti durante la fase preparatoria  del processo in due distinti fascicoli: quello del pubblico ministero, a disposizione delle sole parti, e quello per il dibattimento, da trasmettere – lo si accennava –  al giudice della relativa fase.   A sua volta, l’uscita di scena del fascicolo istruttorio, tanto caro alla tradizione  del processo dell’Europa continentale 1, trae ragion d’essere dall’esigenza di ga                             1 Sul fascicolo istruttorio come «luogo privilegiato nel lungo processo di verifica delle ipo   772 Andrea Scella   rantire un effettivo rispetto dell’oralità e del contraddittorio. In altre parole, una  delle principali implicazioni dell’accoglimento del principio di separazione delle  fasi è consistita nella scomparsa dell’antico dossier, «formato per accumulo con  l’inclusione di tutti gli atti via via compiuti» 2 e destinato a svolgere il ruolo di autentico vehiculum judicis ad sententiam 3.   Si è così imposta una selezione all’interno del complesso degli atti svolti in sede di indagini preliminari: nel fascicolo per il dibattimento vanno raccolti quei soli atti suscettibili di lettura e quindi adoperabili come prova ai fini della decisione sul merito; mentre tutti gli altri atti, tendenzialmente privi di valore probatorio  fuori dalla fase alla quale appartengono, restano conservati nel ben più voluminoso fascicolo del pubblico ministero.   Questi elementari rilievi appaiono sufficienti a dimostrare che la formazione  del fascicolo dibattimentale costituisce un’attività «tutt’altro che automatica», sulla quale «si gioca gran parte di un fisiologico rapporto» tra indagini e giudizio 4.   Ma se così è, risulta agevole comprendere che qualsiasi disciplina del sistema  del “doppio fascicolo” si trova fatalmente alle prese con almeno due questioni  fondamentali: a) il contenuto del fascicolo dibattimentale, e cioè l’individuazione degli atti da mettere a disposizione del giudice sin dall’apertura della fase  del giudizio; b) le modalità di formazione del predetto dossier, ossia la previsione di spazi operativi che consentano alle parti di vigilare sulla regolare composizione del fascicolo che sarà trasmesso al giudice del dibattimento.   Per quanto concerne il catalogo degli atti da raccogliere nel fascicolo per il dibattimento, sarebbe ingeneroso non riconoscere che le opzioni di fondo compiute  dal legislatore sono in larga misura condivisibili. In particolare, merita approvazione la scelta di distinguere nettamente tra atti irripetibili e atti suscettibili di essere  reiterati nel dibattimento, permettendo soltanto ai primi di trovar posto nel fascicolo  del giudice (art. 431 comma 1 lett. b e c). Invero, l’irripetibilità dell’atto probatorio  può ben giustificare una deroga alla tendenziale separazione tra le fasi del procedimento soltanto laddove si eviti qualsiasi confusione tra atti la cui irripetibilità è  strutturalmente congenita e atti che eventualmente possono divenire irripetibili, per  circostanze occasionali. Se pure gli atti colpiti dall’irripetibilità sopravvenuta fossero ospitati nel fascicolo per il giudice, sarebbe più che concreto il rischio di una decisione dibattimentale subordinata agli esiti delle attività svolte in sedi anteriori.   Rispetto a questo fondamentale snodo, la giurisprudenza sembrerebbe avere  assunto una posizione tutto sommato consapevole dell’esigenza di non vanificare  il canone di tendenziale irrilevanza probatoria degli atti compiuti durante la fase  investigativa. È in questo senso che vanno lette quelle pronunce attente a puntua                             tesi probatorie e di costruzione di una verità giudiziaria», v. R. Martucci, Il modulo inquisitorio  nelle “Ordonnances”, 252 ss.   2 Così G. Illuminati, Il nuovo dibattimento, 81.  3 Sul punto, v., ad esempio, M.R. Damaška, I volti della giustizia e del potere, 103 ss.  4 Sono parole tratte da M. Nobili, Concetto di prova, 279.     Gli adempimenti successivi al decreto che dispone il giudizio 773   lizzare che l’irripetibilità deve essere intesa come irripetibilità congenita 5, talvolta  ricorrendo all’argomento secondo cui l’art. 431 comma 1 lett. b è norma eccezionale di stretta interpretazione, poiché rappresenta una deroga al principio di  oralità 6.   Tuttavia, il quadro si complica non appena si abbandona il piano delle affermazioni di principio per confrontarsi con le singole questioni sorte a livello applicativo. Per rendersene conto, basta osservare come per lunghi anni si sia sostenuto  che nulla impedirebbe di qualificare come irripetibili le informative o le relazioni  di servizio della polizia giudiziaria 7, posto che l’attività di constatazione e osservazione svolta dalla polizia giudiziaria – al pari di quanto avviene nel caso d’intercettazioni, perquisizioni e sequestri – esisterebbe e si esaurirebbe nel momento  stesso in cui viene compiuta, mentre a essere ripetibile sarebbero esclusivamente  le dichiarazioni rappresentative del contenuto della medesima attività.   Successivamente, l’affermazione è stata oggetto di parziale rettifica ad opera  delle Sezioni Unite: si è così precisato che non può essere considerato atto irripetibile, e pertanto non è legittimamente acquisibile al fascicolo per il dibattimento,  «la relazione di servizio che contenga soltanto la descrizione delle attività  d’indagine, esauritesi con la loro esecuzione e suscettibili di essere descritte in dibattimento, nel contraddittorio delle parti, senza la perdita di alcuna informazione  probatoria, per non essere modificabili con il decorso del tempo, luoghi, persone o  cose rappresentate» 8.   Com’è agevole intuire, l’ultimo inciso spalanca le porte all’ingresso nel fascicolo del giudice delle relazioni di servizio che descrivono situazioni soggette a  modificazioni. Verrebbe in rilievo, infatti, una nozione di non ripetibilità dell’atto  che deriva «non da un’assoluta impossibilità di descrizione» della pregressa attività durante l’istruzione dibattimentale, «ma dalla perdita di informazioni» 9, a sua  volta riconducibile alla mutabilità dello stato di luoghi, cose o persone, la quale  non renderebbe possibile, in caso di necessità, la ripetizione dell’atto. D’altronde,  si prosegue, escludere l’acquisizione al fascicolo del dibattimento equivarrebbe a  rinunciare all’apporto proveniente da un atto munito di «quelle caratteristiche di  genuinità e affidabilità che possono derivare soltanto da quell’attività di immediata percezione cristallizzata in un verbale che inevitabilmente andrebbe dispersa  ove si attendesse il dibattimento» 10. Detto altrimenti, si tende a ravvisare una sorta di “valore aggiunto” nella documentazione contestuale dell’attività svolta durante le indagini preliminari, a tutto discapito del contradditorio per la prova.                               5 Ad es., Cass., Sez. I, 23.1.1995, Comberiati e altro, in Cass. pen., 1996, 2994.  6 Cass., Sez. I, 23.10.2002, Marucci, in Cass. pen., 2003, 3508.  7 Cass., Sez. IV, 29.10.1999, De Stefani, in Cass. pen., 2001, 1675; Cass., Sez. VI, 22.9.2002,   Castellano e altro, ivi, 2004, 1728; Cass., Sez. II, 12.1.2005, Ara e altri, ivi, 2006, 1047.  8 Cass., Sez. Un., 17.10.2006, Greco, in Cass. pen., 2007, 952.  9 Cass., Sez. Un., 17.10.2006, Greco, cit., 955.  10 Così, ancora, Cass., Sez. Un., 17.10.2006, Greco, cit., 956.     774 Andrea Scella   Meno evidenti, ma altrettanto incisive, le ulteriori ricadute dell’impostazione  qui riassunta: per un verso, si esclude che il catalogo degli atti non ripetibili abbia  natura tassativa; per altro verso, si specifica che le relazioni di servizio della polizia giudiziaria e gli atti a esse affini dovrebbero essere acquisite al fascicolo per il  dibattimento nelle sole loro parti descrittive di uno stato modificabile. Un’indicazione, quest’ultima, che non sembra agevole trasporre sul piano di una snella gestione quotidiana dei processi.   Al di là della scarsa persuasività della ricostruzione appena sintetizzata, è ormai inevitabile constatare uno slabbramento della categoria qui in esame: per la  giurisprudenza, agli atti della cui irripetibilità originaria nessuno ha mai dubitato,  quali i verbali d’intercettazioni, perquisizioni e sequestri, devono essere equiparati  altri atti, i quali sarebbero suscettibili di essere ripetuti in dibattimento, ma scontano il rischio di un’eventuale minor capacità rappresentativa rispetto a quanto  documentato nel verbale d’indagine.   Nessun problema pone, invece, l’inserimento nel fascicolo dibattimentale dei  verbali d’incidente probatorio (art. 431 comma 1 lett. e). Com’è agevole rendersi conto, la presenza di un giudice e il rispetto di sufficienti standards di contraddittorio nel momento di formazione della prova rendono accettabile che tali  atti entrino ab origine nel patrimonio conoscitivo del giudice dibattimentale.  D’altronde, non avrebbe senso invocare il canone di separazione funzionale delle  fasi del procedimento, posto che il ricorso al meccanismo dell’incidente probatorio avviene proprio in funzione del successivo impiego in giudizio della prova e  tipicamente presuppone la non rinviabilità al dibattimento del medesimo atto probatorio il cui compimento viene appunto a essere anticipato.   Vale la pena di precisare, tuttavia, che nel fascicolo del giudice possono essere  legittimamente inseriti i soli verbali dell’incidente probatorio, e non anche i verbali degli atti adoperati – durante lo stesso procedimento incidentale – per muovere contestazioni alla persona esaminata. Di questi ultimi atti occorre, invero, ricostruire la specifica disciplina, senza che sia consentito favorire un’indebita conoscenza di atti d’indagine da parte del giudice, trattandoli alla stregua di un allegato ai verbali delle dichiarazioni raccolte con le forme dell’incidente probatorio e  provocandone così l’inclusione nel fascicolo per il dibattimento.   Nulla è detto in rapporto alle dichiarazioni assunte con il metodo dell’esame  incrociato durante l’udienza preliminare. La questione nasce dal fatto che l’art.  514 comma 1 contempla la possibilità di dare lettura delle dichiarazioni cristallizzate nel verbale dell’udienza preliminare ove queste «siano state rese nelle forme  previste dagli articoli 498 e 499, alla presenza dell’imputato o del suo difensore».  Tuttavia, bisogna tener presente che questa ipotesi di lettura è espressamente destinata a operare al di «fuori dei casi previsti dall’art. 511» e che all’inclusione dei  verbali nel fascicolo per il dibattimento osta il carattere tassativo dell’elenco di  cui all’art. 431. Di qui la necessità di concludere che la lettura dei suddetti verbali  sia assoggettata a una disciplina almeno in parte diversa da quella generalmente  riservata agli atti assunti in contraddittorio davanti a un giudice terzo.   Presta il fianco a qualche critica in più la soluzione dettata in rapporto alle     Gli adempimenti successivi al decreto che dispone il giudizio 775   prove acquisite all’estero mediante rogatoria. Come si sa, la disciplina dei nessi  tra prove assunte per mezzo di una rogatoria estera e fascicolo dibattimentale è  ora distribuita tra le lett. d e f dell’art. 431, mentre rimane sullo sfondo il tema dei  modi di acquisizione degli atti probatori formati di propria iniziativa dall’autorità  straniera, regolato in primo luogo dall’art. 78 disp. att. Più precisamente, trovano  spazio nel fascicolo tanto «i documenti acquisiti all’estero mediante rogatoria internazionale e i verbali degli atti non ripetibili assunti con le stesse modalità»,  quanto i verbali di atti diversi da quelli appena menzionati, «assunti all’estero  mediante rogatoria internazionale ai quali i difensori sono stati posti in grado di  assistere e di esercitare le facoltà loro riconosciute dalla legge italiana».   Cominciando dal regime degli atti ripetibili assunti per mezzo di rogatoria, va  anzitutto osservato che è tutto sommato agevole decifrare il senso della clausola  volta a permettere che il verbale dell’atto entri nel fascicolo soltanto laddove sia  stata offerta alla difesa una chance di partecipazione al compimento dell’atto. Per  ripristinare adeguate soglie di garanzia in rapporto all’uso dibattimentale delle  prove acquisite all’estero mediante rogatoria, si è invero stabilito che la partecipazione della difesa, effettiva o quanto meno potenziale, non rappresenti più soltanto un presupposto di utilizzabilità della prova rogata, ma addirittura condizioni la  stessa inserzione del verbale nel fascicolo. Diversamente da quanto accadeva in  passato, la formazione della prova in spregio ai diritti della difesa non costituisce  un dato da considerare esclusivamente nel momento del controllo sulla validità  della prova “straniera”, quando il giudice è chiamato a valutare gli effetti da riconoscere all’atto formato all’estero, verificando il rispetto del limite dell’ordine  pubblico 11. Al contrario, è diventato un elemento che vale di per sé a impedire  che il giudice della fase dibattimentale possa entrare in contatto con la prova elaborata senza che fosse riconosciuto ai difensori il diritto a contribuire attivamente  all’espletamento della rogatoria.   In questo quadro, resta tuttavia oscuro per quale ragione si sia voluto imprimere uno status peculiare agli atti ripetibili assunti con rogatoria internazionale.  Qualora il difensore abbia potuto esercitare le facoltà riconosciute dalla legge italiana, la prova “straniera”, pur se costituita al di fuori del dibattimento, può invero  essere sempre acquisita mediante lettura ex art. 511 comma 1, mentre gli atti non  strutturalmente irripetibili compiuti sul territorio nazionale possono essere recuperati al giudizio solo «quando, per fatti o circostanze imprevedibili, ne sia divenuta  impossibile la ripetizione» (art. 512).   Per quanto concerne, poi, le prove non ripetibili acquisite all’estero dietro richiesta della competente autorità giurisdizionale italiana, è fondamentale tener  presente che qui l’irripetibilità deve essere intesa quale caratteristica congenita  dell’atto, in coerenza con quanto si è già visto a proposito delle analoghe disposizioni di cui all’art. 431 comma 1 lett. b e c. Ogni differente esegesi nuocerebbe  d’altronde all’armonia del sistema, venendo a svuotare di significato tanto la pre                             11 Per questa impostazione, si veda C. cost., 25.7.1995, n. 379.     776 Andrea Scella   visione di un’autonoma fattispecie di lettura degli atti appartenenti al fascicolo del  p.m. colpiti da un’irripetibilità sopravvenuta, quanto l’appena menzionata norma  in forza della quale i verbali degli atti assunti all’estero per rogatoria diversi da  quelli non ripetibili entrano nel fascicolo per il dibattimento se e solo se «i difensori sono stati posti in grado di assister[vi] e di esercitare le facoltà loro riconosciute dalla legge italiana» (art. 431 comma 1 lett. f).   Come si anticipava, pure i documenti acquisiti all’estero mediante rogatoria confluiscono nel fascicolo per il dibattimento, essendo accomunati quoad disciplinam agli atti irripetibili. Pertanto, tali documenti vengono messi a disposizione del giudice sin dall’inizio della fase dibattimentale e ricevono così un trattamento diverso da quello proprio dei documenti raccolti sul territorio nazionale.  Per questi ultimi, si applica infatti il disposto dell’art. 495, ai sensi del quale è necessario che il giudice provveda con ordinanza all’ammissione delle prove richieste dalle parti.   Non è facile giustificare la diversità di disciplina, ma quel che importa è che la  peculiare collocazione dei documenti acquisiti all’estero non è di ostacolo all’instaurazione di un contraddittorio analogo a quello garantito dall’art. 495 comma  3. Se i documenti prodotti nel corso dell’istruzione dibattimentale non si sottraggono a un vaglio d’ammissibilità in contraddittorio, altrettanto accade per le prove  documentali già conosciute dal giudice, poiché le parti possono ormai contribuire  attivamente alla formazione del fascicolo per il dibattimento.   Assolvono una funzione analoga a quella dei documenti il corpo del reato e le  cose pertinenti al reato, da inserire nel fascicolo dibattimentale, qualora non  debbano essere custoditi altrove (art. 431 comma 1 lett. f). Se per quanto concerne  la prima categoria di res, basta richiamare l’art. 253 comma 2, ai sensi del quale  sono corpo di reato «le cose sulle quali o mediante le quali il reato è stato commesso», nonché quelle che ne costituiscono il prodotto, il profitto o il prezzo, non  si rinviene, invece, una definizione normativa di cosa pertinente al reato. Ma per  consolidato orientamento giurisprudenziale sono tali tutte le cose significative ai  fini della prova del reato o delle conseguenze di esso 12.   Con riguardo alle altre tipologie di atti appartenenti al dossier del giudice dibattimentale, è bene anzitutto chiarire che a venire in rilievo sono atti privi di valenza probatoria, la cui presenza nel fascicolo si giustifica alla luce di svariate  esigenze. È il caso degli atti inerenti alla procedibilità dell’azione penale e  all’esercizio dell’azione civile (art. 431 comma 1 lett. a), che il giudice deve poter consultare al solo fine di verificare, rispettivamente, l’insussistenza di ostacoli  all’instaurazione del processo 13 o la valida introduzione dell’azione civile nel  giudizio penale.                               12 Così, ad es., Cass., Sez. VI, 7.4.1997, Iannini, in Riv. pen., 1998, 205.  13 È solo in questa prospettiva che merita di essere condivisa l’affermazione secondo cui   «non viola il principio di immutabilità del giudice ed è, quindi, legittimamente compiuta la materiale acquisizione al fascicolo per il dibattimento dell’atto di querela da parte di un collegio  diversamente composto da quello che aveva disposto l’adempimento, trattandosi non dell’am   Gli adempimenti successivi al decreto che dispone il giudizio 777   Ma poiché i verbali di querela o di denunzia hanno pure un contenuto narrativo, la giurisprudenza ha talvolta ritenuto che nulla impedisca l’uso a fini probatori  delle dichiarazioni ivi riprodotte, a condizione che sia possibile affermarne la natura di atto almeno in parte non ripetibile 14.   Sulla scorta di queste premesse, si è deciso che le denunzie di furto debbano  trovar spazio nel fascicolo dibattimentale, in quanto la descrizione del bene sottratto, in esse contenuto, rappresenta il presupposto per individuare la medesima  res furtiva, al momento dell’eventuale ritrovamento 15. Com’è agevole rilevare,  alla base di questa presa di posizione vi è un ulteriore ampliamento della nozione  d’irripetibilità: la notitia criminis si presterebbe a essere qualificata come atto irripetibile, in quanto dato idoneo a giustificare l’avvio delle indagini preliminari.   Valorizzando il meccanismo di recupero degli atti per sopravvenuta impossibilità di ripetizione, si è altrettanto discutibilmente affermato che è legittimo inserire nel fascicolo e utilizzare per la decisione, previa lettura ex art. 512, la comunicazione della notizia di reato contenente dichiarazioni accusatorie, qualora sia venuta meno – per circostanze oggettive – la possibilità di escutere in dibattimento il  dichiarante 16. In vista di una situazione che necessiterebbe di essere accertata durante l’istruttoria dibattimentale, si finisce così col permettere che l’atto unilateralmente formato sia conosciuto dal giudice fin dall’apertura del dibattimento.   Parimenti privi di attitudine probatoria sono il certificato del casellario giudiziale e gli altri documenti indicati nell’art. 236, da accludere al fascicolo per il dibattimento in vista di un’eventuale utilizzazione all’esclusivo fine di meglio tarare il  giudizio sulla personalità dell’imputato destinatario di una sentenza di condanna.   2. L’inserimento di atti su accordo delle parti.   La ricognizione sin qui compiuta non esaurisce il catalogo degli atti a disposizione del giudice sin dall’apertura del dibattimento: accanto agli atti che appartengono doverosamente al fascicolo dibattimentale, ce ne sono altri suscettibili di  esservi acclusi soltanto in forza di un accordo tra le parti. Più specificamente,  l’art. 431 comma 2 delinea una sorta di “contenuto eventuale” del fascicolo per il  dibattimento, prevedendo che «le parti poss[a]no concordare l’acquisizione […]  di atti contenuti nel fascicolo del pubblico ministero, nonché della documentazione relativa all’attività di investigazione difensiva».                              missione di un mezzo di prova, ma di una conseguenza automatica della previsione di cui  all’art. 431, lett. a), che include tra i documenti da allegare all’incarto processuale gli atti relativi alla procedibilità dell’azione penale» (Cass., Sez. III, 5.2.2014, G.M., CED, 2014/258737).   14 Cass., Sez. III, 14.6.1993, Delle Fave, in Riv. pen., 1994, 109.  15 Cass., Sez. IV, 12.5.2009, De Robertis, CED, 2009/244982.  16 Cass., Sez. VI, 6.11.2008, Romondia, CED, 2008/241905; Cass., Sez. V, 6.10.2014, La melza, CED, 2014/261735.     778 Andrea Scella   Poiché non si fa riferimento ad alcuna forma particolare di documentazione  dell’attività investigativa, deve ritenersi che le parti possano convenire l’acquisizione al fascicolo di qualsiasi atto proveniente dal dossier del pubblico ministero, a nulla rilevando la circostanza che in relazione a esso sia stato redatto verbale  o sia stata effettuata una mera annotazione.   In giurisprudenza, si è dapprima precisato che l’accordo tra le parti può formarsi anche per facta concludentia, mediante una manifestazione di volontà  espressa da chi propone e l’assenza di opposizione della controparte, qualora il  complessivo comportamento processuale di quest’ultima sia incompatibile con  una volontà contraria 17, per poi concludere, in spregio all’art. 191 comma 2, che  l’inutilizzabilità di atti erroneamente inseriti nel fascicolo del dibattimento non è  automatica, ma consegue alla tempestiva eccezione di parte 18.   Quanto ai soggetti dai quali si pretende l’accordo, si può affermare con sicurezza che si tratta di tutte le parti interessate all’esito della decisione che potrebbe avvalersi della prova entrata nel fascicolo. Detto altrimenti, il consenso deve provenire da quei soggetti che avrebbero potuto partecipare «in qualità di contraddittori alla formazione della corrispondente prova», in modo tale che sia possibile desumerne che «portatori di interessi contrapposti ritengono che la elaborazione dialettica della prova non sarebbe […] in grado di produrre risultati apprezzabilmente diversi» da quelli cristallizzati nell’atto d’indagine 19.   Per converso, sembra doversi escludere che la singola parte privata possa opporsi a che atti irrilevanti rispetto alla sua posizione siano collocati nel fascicolo  dibattimentale. Come si è appena detto, prestando il loro consenso le parti attestano implicitamente la sostanziale superfluità dell’instaurazione del contraddittorio  per la prova. Sarebbe pertanto incoerente postulare che ogni parte goda di un potere di veto non strettamente funzionale alle proprie esigenze difensive. Meglio  sostenere, quindi, in applicazione del principio sotteso agli artt. 182 comma 1 e  568 comma 4, che il dissenso manifestato dalla parte priva di interesse a opporsi  all’acquisizione dell’atto investigativo nel fascicolo non sortisca alcun effetto 20.  Lascia perplessi, infatti, l’orientamento secondo cui nell’ambito dei processi cumulativi ciascun imputato potrebbe prestare consenso all’utilizzabilità della prova  «esclusivamente nei propri confronti» 21. Escludere che l’acquisizione al fascicolo                               17 Sul punto v., ad es., Cass., Sez. III, 11.11.2014, Pistis, CED, 2015/261927.  18 Per questo filone giurisprudenziale, cfr. Cass., Sez. III, 5.4.2011, Bolognini, CED,   2011/250806; Cass., Sez. V, 15.12.2014, De Luca, CED, 2015/263261.  19 Così G. Giostra, Quale contraddittorio, 199.  20 Per uno spunto in tal senso, riferito all’art. 462 comma 1 n. 1 c.p.p. abr., cfr. P. Ferrua,   Oralità del giudizio, 325, ad avviso del quale un caso tipico di difetto d’interesse potrebbe essere quello «del soggetto che, costituitosi parte civile solo in ordine ad alcuni dei reati per i  quali si procede, pretenda di opporsi alla lettura di una testimonianza relativa ad altri reati, non  collegati ai primi da un nesso di pregiudizialità o di connessione probatoria».   21 Così Trib. Piacenza, 21.2.2000 (ord.), Cremonini e altri, in Cass. pen., 2001, 1633, con  nota di P. Palladino.     Gli adempimenti successivi al decreto che dispone il giudizio 779   sia subordinata al consenso di tutte le parti interessate significa non soltanto che si  rende quanto mai difficoltosa la gestione da parte del giudice del singolo risultato  di prova, ma anche e soprattutto estendere nella massima misura possibile le capacità applicative dell’acquisizione concordata di atti al fascicolo, dimenticando  che si è al cospetto di una deroga al fondamentale principio di separazione delle  fasi processuali.   Da notare, poi, che se le parti raggiungessero l’accordo solo dopo la conclusione dell’udienza nella quale si forma il fascicolo, la loro negoziazione non sarebbe stata vana, dato che alla stregua degli artt. 493 comma 3 e 555 comma 4  l’acquisizione concordata di atti e documenti rimane possibile sino al momento  delle richieste di prova.   Si consideri, infine, come nulla vieti di subordinare il proprio assenso alla  condizione che le altre parti acconsentano a loro volta all’inserimento nel fascicolo di un ulteriore atto. Ne scaturisce un quadro che pare giustificare un richiamo al  sempre attuale insegnamento secondo cui il dovere, imposto a parti e difensori 22,  «di comportarsi in giudizio con lealtà e probità» (art. 88 c.p.c.) acquista un significato tanto più importante quanto più «alle parti è lasciato un largo campo discrezionale, entro il quale ciascuna di esse è libera di scegliere le mosse che le sembran più adatte a superare l’avversario» 23.   3. La modalità coram partibus di formazione del fascicolo.   Se è vero che il sistema del doppio fascicolo risponde anzitutto all’esigenza  d’impedire che il giudice del dibattimento venga a contatto con le risultanze delle  attività investigative, è innegabile che l’originaria disciplina dei controlli sulla regolare consistenza del fascicolo dibattimentale fosse connotata da una grave stortura.   Per porre rimedio a eventuali errori o abusi commessi dal giudice dell’udienza  preliminare, le parti avrebbero potuto soltanto proporre una questione preliminare  relativa al contenuto del fascicolo per il dibattimento (art. 491 comma 2), e cioè  avvalersi di uno strumento che porta il giudice dibattimentale a prender materiale  conoscenza dell’atto illegittimamente inserito nel fascicolo. Rispetto all’obiettivo  perseguito, vi era cioè una forte discrepanza, dovuta al fatto che il rimedio previsto dalla legge s’incastonava nell’ambito di un procedimento incidentale affidato  a quello stesso giudice che si sarebbe voluto tenere all’oscuro del materiale d’indagine.                               22 Il consenso all’acquisizione di atti contenuti nel fascicolo del pubblico ministero può essere validamente prestato anche dal difensore dell’imputato, sia esso di fiducia o d’ufficio, in  quanto estrinsecazione del generale potere di indicazione dei fatti da provare e delle prove e  conseguente al principio generale di rappresentanza dell’imputato da parte del difensore: così  Cass., Sez. VI, 11.2.2010, Minzera, CED, 2010/246090.   23 P. Calamandrei, Il processo, 30.     780 Andrea Scella   Va da sé che l’allestimento di un meccanismo di contraddittorio preventivo  ha rappresentato la condizione necessaria e sufficiente per superare la criticità appena descritta. Ora il fascicolo del dibattimento è formato dal giudice dell’udienza  preliminare coram partibus, e non più dalla cancelleria, tenendo conto delle indicazioni offerte dal predetto giudice. Come si anticipava, a venire in rilievo non è  soltanto l’opportunità di far interloquire le parti su una questione d’indubbia rilevanza, ma anche e soprattutto l’esigenza di non frustrare la ratio sottesa all’intero  sistema del doppio fascicolo.   In un’ottica attenta all’effettività delle garanzie, si è poi attribuito a ciascuna  parte il diritto di richiedere che sia fissata un’udienza ad hoc per la formazione  del fascicolo dibattimentale, da tenersi «non oltre il termine di quindici giorni»  dall’emissione del decreto che dispone il giudizio 24. Per alcuni, si tratterebbe di  un’«inutile suppellettile», della quale il legislatore «[avrebbe] fatto dono alle parti» 25, ma non bisogna dimenticare che la possibilità di fissare una nuova udienza è  chiaramente funzionale a una più consapevole partecipazione del pubblico ministero e dei difensori delle parti private all’adempimento al quale sono ora chiamati. In questo quadro, desta molte perplessità l’orientamento secondo cui l’avvenuta formazione del dossier in assenza di contraddittorio non determinerebbe alcuna  nullità ex art. 178, dato che tutte le questioni proponibili durante l’udienza di cui  all’art. 431 sarebbero suscettibili di essere riproposte nella fase preliminare del  dibattimento 26.   Vale la pena notare, infine, come la giurisprudenza ritenga che a eventuali  omissioni in punto d’inserimento di atti nel fascicolo dibattimentale sia legittimo  apprestare rimedio successivamente, se del caso anche durante il giudizio di appello, «non rientra[ndo] nel potere dispositivo delle parti restringere l’ambito degli atti che per legge devono essere raccolti nell’incartamento processuale» 27.   4. La trasmissione degli atti e la messa a disposizione dell’ordinanza cautelare al giudice del dibattimento.   Una volta formato il fascicolo per il dibattimento, il giudice dell’udienza preliminare deve spogliarsi degli atti e farli pervenire alla cancelleria del giudice  competente per il giudizio. Più in particolare, a dover essere trasmessi senza ritardo sono il decreto che dispone il giudizio, il summenzionato fascicolo dibattimen                             24 Il rifiuto del giudice di fissare l’udienza ad hoc deve essere fatto valere in sede di que stioni preliminari al dibattimento, non potendosi da tale rifiuto far discendere l’abnormità del  decreto di rinvio a giudizio: così Cass., Sez. V, 5.4.2004, Q., in D&G, 2004, fasc. 31, 119.   25 R. Bricchetti, Udienza preliminare, LVIII.  26 Così Cass., Sez. II, 3.12.2013, Mitidieri, CED, 2013/258113.  27 Cass., Sez. II, 23.5.2014, Narducci, CED, 2014/259627.     Gli adempimenti successivi al decreto che dispone il giudizio 781   tale e l’eventuale provvedimento che abbia disposto misure cautelari in corso di  esecuzione (art. 432).   Non bisogna, tuttavia, pensare che, una volta trasmessi gli atti, il giudice dell’udienza preliminare sia del tutto functus munere suo: com’è stato ben presto chiarito, sia pure dopo qualche sbandamento iniziale, il giudice dell’udienza preliminare  resta competente ad adottare i provvedimenti in materia di libertà personale per tutto il tempo che intercorre tra l’emissione del decreto di rinvio a giudizio e la ricezione degli atti da parte della cancelleria del giudice del dibattimento. La conclusione è fatta discendere dalla circostanza che la fase preparatoria del giudizio si apre  non in seguito alla mera pronuncia del decreto che dispone il giudizio, ma soltanto  con la ricezione degli atti da parte della cancelleria del giudice del dibattimento 28. E  poiché non vi possono essere «momenti di transizione in cui nessun giudice abbia  diretta cognizione della causa» 29, il giudice dell’udienza preliminare continua a essere «il giudice che procede» ex art. 279, sino a quando non vi sia stato l’effettivo  passaggio alla fase degli atti preliminari al dibattimento 30.   Dopo aver evidenziato questo profilo, è bene osservare come la scelta di mettere a disposizione del giudice dibattimentale i provvedimenti cautelari ancora in  corso di esecuzione non possa dirsi affatto indolore. È fatale, invero, che la motivazione sui presupposti della misura cautelare ponga il giudice del dibattimento a  contatto con materiale investigativo generalmente non conoscibile 31. Detto altrimenti, laddove l’applicazione di una misura cautelare non sia cessata, al giudice è  permesso di compulsare il provvedimento applicativo, esponendo così la propria  decisione al rischio di un’indebita influenza da parte di elementi formati al di  fuori del contraddittorio. Ora, è senz’altro vero che il nostro sistema non postula  un’assoluta «verginità conoscitiva del giudicante» 32, ma resta il fatto che si tratta  di ipotesi nelle quali le esigenze sottese al sistema del doppio fascicolo finiscono  per essere completamente frustrate.   In un’ottica de iure condendo, il rimedio potrebbe consistere nel superamento  della soluzione per la quale la competenza in tema di misure cautelari è attribuita  al giudice che procede. Si potrebbe, cioè, pensare a un giudice delle cautele, mai  chiamato a decidere sul merito dell’imputazione e pertanto in grado di attingere al  compendio degli atti d’indagine, senza che l’imparzialità della decisione sul tema  fondamentale del giudizio sia messa a repentaglio 33.                               28 Cass., Sez. Un., 24.3.1995, Marchese, in Dir. pen. proc., 1995, 809.  29 Cass., Sez. I, 10.1.1994, Guidotto, in Arch. nuova proc. pen., 1994, 878.  30 Cass, Sez. Un., 24.3.1995, Marchese, cit.  31 Per opportuni rilievi critici, v. già G. Frigo, Art. 432, 736.  32 Così Cass., Sez. VI, 22.6.2001, p.m. in proc. Bonaffini, in Cass. pen., 2003, 971, nel di chiarare manifestamente infondata una questione di legittimità costituzionale dell’art. 432 laddove prevede l’allegazione al fascicolo del dibattimento dei provvedimenti che dispongano misure cautelari in corso di esecuzione.   33 Sul punto, cfr. E. Marzaduri, Misure cautelari personali, 69, nota 51.     782 Andrea Scella   5. Il residuale fascicolo del pubblico ministero.   Tutti gli atti non suscettibili di essere trasmessi alla cancelleria del giudice del  dibattimento devono essere restituiti al pubblico ministero, unitamente al verbale  dell’udienza preliminare 34 e agli atti acquisiti durante la medesima udienza (art.  433 comma 1). Per quanto riguarda quest’ultima categoria, si tratta della documentazione delle indagini c.d. suppletive (art. 419 comma 3), delle investigazioni  ex art. 421-bis e delle prove acquisite d’ufficio ai sensi dell’art. 422.   Viene così a formarsi il fascicolo del pubblico ministero, nel quale refluisce –  per l’appunto –quel che non può essere conosciuto dal giudice dibattimentale.  Una volta depositato presso la segreteria dell’ufficio della pubblica accusa, questo  fascicolo diventa accessibile alle parti private, che possono così meglio impostare  le loro strategie di conduzione del dibattimento.   Più specificamente, ai difensori è garantito, senza bisogno di un’autorizzazione  ad hoc, il diritto di prender visione nonché d’estrarre copia degli atti in esso racchiusi (artt. 433 comma 2 c.p.p. e 43 disp. att.) e la giurisprudenza correttamente  ritiene che sia illegittima la scelta di non inserire taluni atti nel fascicolo del pubblico ministero, proprio perché si riverbera sulla possibilità di partecipare consapevolmente alla fase dibattimentale 35.   Anche il fascicolo di parte può accrescersi nel suo contenuto: a tale eventualità  allude l’art. 430 comma 3, stabilendo che la documentazione dell’attività integrativa d’indagine svolta dalle parti confluisce, rispettivamente, nel fascicolo del  pubblico ministero o in quello del difensore, dopo l’accoglimento da parte del  giudice dibattimentale delle richieste di prova fondate sugli esiti di tale attività  d’indagine.                                  34 Vale la pena di ricordare come – anteriormente all’entrata in vigore della legge 28.4.2014,   n. 67 – l’art. 420-quater comma 7 prescrivesse la necessità di allegare al decreto che dispone il  giudizio anche l’ordinanza dichiarativa della contumacia.   35 Cass., Sez. III, 24.2.2010, Grassigli, in Cass. pen., 2012, 2215.     Gli adempimenti successivi al decreto che dispone il giudizio 783   Bibliografia   Bricchetti R., Udienza preliminare. L’impedimento del difensore rinvia la causa, in  Guida dir., 2000, fasc. 1, XLVII; Calamandrei P., Il processo come giuoco, in Riv. dir.  proc., 1950, 23; Damaška M.R., I volti della giustizia e del potere: analisi comparatistica  del processo, Bologna, 1991; Ferrua P., Oralità del giudizio e letture di deposizioni testimoniali, Milano, 1981; Frigo G., Art. 432, in (a) Chiavario M., IV, 734; Giostra G., Quale contraddittorio dopo la sentenza 361/1998 della Corte costituzionale?, in Quest. Giust.,  1999, 197; Illuminati G., Il nuovo dibattimento: l’assunzione diretta delle prove, in  AA.VV., Le nuove disposizioni sul processo penale, Padova, 1989, 77; Martucci R., Il  modulo inquisitorio nelle “Ordonnances” francesi da Colbert alla Costituente, in Berlinguer L., Colao F. (a cura di), Le politiche criminali nel XVIII secolo, Milano, 1990, 233;  Marzaduri E., Misure cautelari personali (principi generali e disciplina), in D. disc. pen.,  VIII, Torino, 1994, 59; Nobili M., Concetto di prova e regime di utilizzazione degli atti  nel nuovo codice di procedura penale, in Foro it., 1989, V, 274; Palladino P., Prime riflessioni in tema di acquisizione concordata di atti e documenti, in Cass. pen., 2001, 1634.        784 Andrea Scella        Capitolo XV  L’attività integrativa d’indagine   di Fabio Cassibba   Sommario   1. L’attività integrativa d’indagine tra completezza e continuità investigativa. – 2. La centralità del  dibattimento e il divieto di compiere atti garantiti ex art. 430 comma 1. – 3. Il metodo dialettico e il  divieto di assumere informazioni ex art. 430-bis. – 4. La separazione funzionale delle fasi: il c.d.  terzo fascicolo e il suo regime di conoscenza. – 5. (Segue) Le richieste al giudice del dibattimento e  il transito degli atti nel fascicolo del pubblico ministero. – Bibliografia.   1. L’attività integrativa d’indagine tra completezza e continuità investigativa.   Il potere d’indagine mostra una considerevole attitudine a espandersi in ambiti non  rigidamente regolati. L’attività investigativa – in quanto svoltasi, per definizione, fuori udienza – com’è incoercibile persino quando si atteggi in termini di dovere in capo  al pubblico ministero (artt. 409 comma 4 e 421-bis comma 1), è pure incomprimibile:  il relativo compimento è rimesso all’esclusiva scelta del titolare del potere d’indagine;  d’altro canto, la ricerca di materiali probatori sfugge persino a limiti cronologici.    Così, neppure il deposito della richiesta di rinvio a giudizio è capace di determinare una preclusione allo svolgimento di ulteriori investigazioni per il pubblico  ministero e per le parti private 1: tutte le parti, sino all’emissione del decreto che  dispone il giudizio, possono compiere «attività d’indagine suppletiva» 2, in forza  dell’art. 419 comma 3 3; e, ancora, dopo la vocatio in iudicium ex art. 429 possono  compiere «attività integrativa di indagine», in forza dell’art. 430 4.                               1 Anche solo potenziali, come la persona offesa e il danneggiato dal reato, i cui difensori  sono legittimati allo svolgimento delle indagini in forza dell’art. 327-bis.    2 La locuzione – divenuta di comune impiego da parte della dottrina e della giurisprudenza  di legittimità – ricorre in C. cost., 3.2.1994, n. 16.    3 Sul tema v. supra, Cap. XII, Sez. III, 1.  4 Nonostante la formula sia d’uso consolidato in dottrina e giurisprudenza, come pure corri spondente al tenore della rubrica dell’art. 430, talvolta la Cassazione riconduce, erroneamente,  all’attività integrativa d’indagine gli atti compiuti dopo il deposito della richiesta di rinvio a  giudizio ma prima della conclusione dell’udienza preliminare, che, invece, devono essere ricondotti alla sfera delle investigazioni suppletive: cfr., ad esempio, Cass., Sez. I, 17.5.2012, D.,     786 Fabio Cassibba   L’originaria scelta codicistica – intesa a non porre termini allo svolgimento delle investigazioni dopo l’esercizio dell’azione penale – era coerente con la funzione assegnata dall’art. 326 alle indagini preliminari e con l’esigenza di contenerne la  durata massima, resa, a sua volta, effettiva prescrivendo l’inutilizzabilità degli atti  tardivamente compiuti (art. 407 comma 3). Il quadro probatorio raccolto nel corso  di indagini preliminari “snelle”, a cognizione sommaria – perché tese a consentire al  pubblico ministero di assumere le sole determinazioni inerenti all’esercizio dell’azione penale – avrebbe necessitato di essere “completato” con un’attività investigativa che si fosse snodata parallelamente allo svolgimento del processo: questo il  leitmotiv che accompagnava l’entrata in vigore del codice del 1988.   Si sa, però, quale fu la ricostruzione offerta dalla Corte costituzionale: sin dai  primi anni ’90, i giudici della Consulta elaborarono il principio di completezza  delle indagini preliminari 5, ben presto legato, con l’effetto d’irrobustirne la portata, a quello della continuità investigativa 6. Dapprima enunciato in maniera più  cauta, sia pur ancorata sul piano sistematico, di sola “tendenziale” completezza 7  (in seguito più volte ribadita 8), il principio in parola è poi giunto a una compiuta  formulazione dopo le profonde innovazioni apportate alla disciplina dell’udienza  preliminare e del giudizio abbreviato dalla legge 14.12.1999, n. 479, nonché a seguito della regolamentazione del potere d’indagine del difensore attuato con la  legge 7.12.2000, n. 397. Secondo la Corte costituzionale, l’esercizio dell’azione  penale postula, ormai, che l’organo dell’accusa sia nelle condizioni di predisporre  una piattaforma probatoria davvero completa, idonea a fronteggiare anche una richiesta non condizionata di giudizio abbreviato 9.   Dal «definitivo abbandono» dell’originaria istanza di incompletezza delle indagini 10 una prima conclusione. Le attività d’indagine successive all’emissione  del decreto che dispone il giudizio rivestono una funzione preparatoria in vista  del miglior esercizio del contraddittorio nel corso dell’istruzione dibattimentale 11, essendo non coerente col sistema il compimento di atti tesi a un completamento del panorama investigativo sull’oggetto dell’imputazione, divenuto ormai                               CED, 2013/255050, che reputa tali atti utilizzabili nell’udienza preliminare, purché essi siano  tempestivamente depositati.   5 Cfr., principalmente, C. cost., 15.2.1991, n. 88; ma v. anche, fra le molte, C. cost., 11.4.1996,  n. 97; C. cost., 18.10.1996, n. 350 (ord.); C. cost., 9.3.1992, n. 92; C. cost., 2.5.1991, n. 190; C.  cost., 12.10.1990, n. 445. Sul tema v., per tutti, F. Siracusano, La completezza delle indagini,  passim; v. anche, da ultimo, D. Vicoli, La “ragionevole durata”, 11 s.   6 Cfr. C. cost., 3.2.1994, n. 16.  7 Cfr. C. cost., 15.2.1991, n. 88.  8 V. le pronunce costituzionali richiamate supra, nota 5.  9 Così, C. cost., 9.5.2001, n. 115.  10 F. Caprioli, Indagini preliminari, 521.   11 Cfr., per tutti, M.L. Di Bitonto, Attività di indagine, 38 s. e passim; F.M. Grifantini, Atti vità preparatorie, 121 s.     L’attività integrativa d’indagine 787   intempestivo 12. È appena il caso di notare come l’assunto trovi conferma nella  riaffermata centralità del metodo del contraddittorio nella formazione della prova  nel dibattimento, a seguito della novella del 1999 all’art. 111 Cost. Il principio  costituzionale implica – secondo la costante interpretazione della Consulta 13– la  regola di esclusione verso i materiali probatori unilateralmente formati 14. La conseguente separazione del contesto investigativo da quello della ricostruzione dialettica del fatto 15 esclude che le parti possano, di regola, impiegare a fini di prova  i risultati delle indagini integrative, alla stessa stregua di quanto accade per gli atti  delle indagini preliminari 16.   A tal punto, potrebbe sembrare un fuor d’opera la sensibile dilatazione temporale per lo svolgimento delle indagini integrative, propugnata dalla giurisprudenza di legittimità. Muovendo dal silenzio del legislatore circa la previsione del  dies ad quem entro cui le parti sono tenute a concludere le indagini integrative 17,  la Cassazione ha avuto buon gioco nel riconoscere che l’attività integrativa d’indagine può essere svolta, non solo nella fase immediatamente successiva all’emissione del decreto di rinvio a giudizio, ex art. 430 comma 1, come pure al momento delle richieste di prova ex artt. 493 e 495 18, bensì lungo tutto l’arco del dibatti                             12 Cfr., con sostanziale coincidenza di vedute, M.L. Di Bitonto, L’attività d’indagine, 179 s.;  G. Varraso, Le indagini, 57 s. V. anche, più di recente, D. Vicoli, La “ragionevole durata”, 302.   13 Cfr., fra le altre, C. Cost., 26.2.2002, n. 32, C. cost., 5.7.2002, n. 325 (ord.).  14 In questo senso si orienta anche l’indirizzo prevalente in dottrina: cfr., per tutti, F. Ca prioli, Palingenesi, 61; G. Giostra, Contraddittorio, 1 s.; G. Illuminati, Giudizio, 775; O. Mazza, Le deroghe costituzionali, 7 s.; P. Ferrua, La regola d’oro, 3 s. Non sono mancate, però,  autorevoli prese di posizione in senso contrario, per cui l’art. 111 comma 4 Cost. – tenendo  conto, in special modo, del secondo periodo – non vale a sancire la radicale irrilevanza delle  dichiarazioni rese in segreto ai fini della prova del fatto di cui all’imputazione, qualora il dichiarante sia stato sottoposto al controesame da parte della difesa dell’imputato: cfr., con varietà di argomentazioni, V. Grevi, Qualche variazione, 99 s.; D. Siracusano, Il contraddittorio,  1426-1427; P. Tonini, Riforma del sistema probatorio, 273; G. Ubertis, Sistema, 168-169.   15 Riduttivo – e improprio – riferirsi qui a un principio di separazione delle fasi, perché  l’attività d’indagine integrativa si svolge parallelamente, e non anteriormente, alla celebrazione  del dibattimento.   16 Cfr. G. Varraso, Le indagini, spec. 143 s. Sul tema v. amplius infra, 5.   17 Per l’affermazione secondo cui alle indagini integrative non si applica il divieto probatorio ex   art. 407 comma 3, riferibile solo agli atti delle indagini preliminari compiuti dopo la scadenza del  termine di durata massima, v. Cass., Sez. III, 14.1.2005, p.m. in proc. Sist, in CED, 2005/230850. Di  più, la giurisprudenza riconosce che il divieto di utilizzazione degli atti compiuti dopo la scadenza  del termine di durata massima delle indagini preliminari «non si estende alla ulteriore attività eventualmente svolta» dal pubblico ministero «dopo la richiesta di rinvio a giudizio, nemmeno quando i  nuovi atti di indagine siano ripetitivi di altri, affetti da inutilizzabilità per essere stati assunti dopo la  scadenza dell’anzidetto termine e prima dell’esercizio della azione penale»: cfr. Cass., sez. II,  5.7.2004, Miceli, CED, 2004/229960. Sul tema, D. Vicoli, La “ragionevole durata”, 306.    18 Com’è fisiologico, alla luce dello scopo appena rammentato delle indagini integrative:  sul punto v. infra, 5.     788 Fabio Cassibba   mento, anche nel corso della discussione finale ex art. 523 comma 6 19, e persino  in pendenza del giudizio d’appello, allo scopo d’individuare nuovi elementi probatori rilevanti ex art. 603 20.   Da qui i reiterati tentativi esegetici, messi in campo dalla dottrina, per individuare limiti cronologici allo svolgimento delle indagini successive all’esercizio  dell’azione penale 21. Il condivisibile intento di contenere entro confini sistematicamente coerenti l’ipertrofia investigativa dell’organo dell’accusa rischia, però, di  risultare velleitario. Fermo restando che il sistema codicistico pone limiti al compimento di determinati atti nel corso delle indagini integrative – allo scopo di preservare la centralità del dibattimento e la genuinità dell’acquisizione dialettica  della prova 22 – non conta il dato, puramente formale, dell’assenza d’un espresso  termine finale entro cui concludere le indagini, quanto, piuttosto, il contesto in cui  è esercitato il potere investigativo. Del resto, il divieto d’indagine, rivolto al pubblico ministero una volta esercitata l’azione penale, sarebbe facilmente aggirabile:  niente esclude che elementi di prova rilevanti possano emergere nel corso delle  indagini svolte nell’ambito di un diverso procedimento 23.   Così, la ricostruzione in chiave sistematica dei limiti dell’attività integrativa  d’indagine passa, soprattutto, sul terreno dell’individuazione dei divieti probatori,  che rivestono l’ineludibile funzione di strumento di profilassi allo scopo di assicurare il necessario «fair play processuale» 24 degli organi inquirenti: l’introduzione  di prove “a sorpresa”, perché frutto delle indagini integrative, è incompatibile con  la struttura del dibattimento.                               19 Sull’assenza di limiti cronologici per lo svolgimento delle indagini integrative, cfr.,  nell’ambito di un indirizzo ampiamente consolidato, Cass., Sez. I, 12.11.2014, Cafà, CED,  2014/261484; Cass., Sez. II, 24.4.2012, Barbaro e altri, CED, 2012/254028; Cass., Sez. III,  11.4.2001, Tulli, CED, 2001/219699; Cass., Sez. I, 9.12.1998, Caronfolo, in Cass. pen., 2000,  1759-1760, con nota di F. Massari (sulla quale v. anche infra, 5); v. Cass., Sez. I, 27.10.1997,  Carelli e altri, CED, 1997/208937; Cass., Sez. V, 2.7.1996, Muto, in Cass. pen., 1998, 211;  Sez. I, 19.9.1995, Guarneri, in Cass. pen., 1996, 2658 s., con nota di M. Mercone.    20 V. infra, 5.  21 Nel senso che le indagini integrative possono essere svolte solo entro «il momento inizia le del dibattimento» (così, F.M. Grifantini, Attività propedeutiche, 123), cfr. S. Carnevale, Sulla lettura, 3324; G. Frigo, Art. 430, 708; G. Lozzi, I principi dell’oralità, 687-688; D. Manzione, L’attività integrativa, 326; nel senso, invece, che l’attività integrativa d’indagine, si svolge  «anche oltre l’avvio della fase dibattimentale e fino alla discussione finale», si esprime F. Caprioli, Indagini integrative, 685. Sul tema, in rapporto alle richieste probatorie avanzate dalle  parti avvalendosi degli atti delle indagini integrative, v. pure infra, 5.   22 V. amplius, infra, 4-5.   23 Né la disciplina della c.d. circolazione probatoria, contemplata nell’art. 238, appare ido nea a impedire il transito di atti investigativi da un procedimento all’altro, poiché essa è, piuttosto, costruita attorno all’esistenza di regole di esclusione (e delle relative deroghe) in rapporto all’impiego probatorio dei verbali: sul tema v., per tutti, F. Zacché, La prova documentale,  123 s.   24 L’espressione è di F. Caprioli, Indagini preliminari, 685.      L’attività integrativa d’indagine 789   2. La centralità del dibattimento e il divieto di compiere atti garantiti ex  art. 430 comma 1.   Nella chiave di lettura appena offerta 25, il regime che regola, da un lato, lo  svolgimento dell’attività integrativa d’indagine e, dall’altro, l’impiego a fini probatori della relativa documentazione 26 si spiega con l’esigenza di tutelare la centralità sistematica del dibattimento e dell’istruzione probatoria. Il dato è decisivo per ricostruire la disciplina, se è vero che, nella prassi, l’attività integrativa  d’indagine offre un «esempio efficace del modo in cui anche uno strumento, volto  a preparare il contraddittorio in giudizio, possa tradire i propri fini, quando non  vengano intesi restrittivamente i limiti all’uso dei suoi risultati» 27.   Due le direttrici lungo le quali si muove la manovra legislativa, nella prospettiva  di assicurare la centralità del dibattimento. Per un verso, viene in gioco l’esigenza  che le parti – e, segnatamente, la difesa, data la sua funzione “reattiva” rispetto a  quella rivestita dall’organo dell’accusa – possano effettivamente godere del tempo e  delle condizioni per prepararsi adeguatamente in vista dell’impegnativo esercizio  del contraddittorio dibattimentale. Per l’altro, viene in gioco l’esigenza – strettamente collegata alla prima ma autonoma – che l’attuazione del contraddittorio «forte» 28, volto all’elaborazione dialettica degli elementi di prova, non risulti condizionata dal compimento di atti dell’indagine integrativa, che la prassi riconosce potersi  snodare parallelamente allo svolgimento dell’istruzione dibattimentale 29.   Lungo la prima direttrice si colloca, anzitutto, il divieto – posto sin dall’originario impianto codicistico e mai messo in discussione – di compiere, nel corso  dell’attività integrativa d’indagine, atti garantiti 30. Per quanto scarno, il tenore  dell’art. 430 comma 1 – a differenza del silenzio serbato dal legislatore circa le  indagini suppletive 31 – introduce un limite alle prerogative del pubblico ministero 32 e conferma come l’attività integrativa d’indagine costituisca un potere eccezionale, non suscettibile d’integrazione analogica 33.                               25 V. supra, 1.  26 V. infra, 4-5.  27 F.M. Grifantini, Attività preparatorie, 121.  28 Impiega questa terminologia, G. Ubertis, Sistema, 166.  29 Sul tema v. amplius, infra, 5.  30 Sul tema v., anche per ulteriori riferimenti bibliografici, M.L. Di Bitonto, L’attività di   indagine, 187 s.; F.M. Grifantini, Attività preparatorie, 126 s.; G. Varraso, Le indagini, 75;  nella manualistica, per tutti, F. Caprioli, Indagini preliminari, 685-686; G. Garuti, L’udienza  preliminare, 508 s.    31 Fatto salvo il rinvio operato dall’art. 430-bis comma 1 all’art. 422. Sul punto, G. Varraso, Le indagini, 75, parla di «vuoto contenutistico» dell’art. 419 comma 3. Sui limiti al compimento di atti nel corso delle indagini suppletive v. supra, Cap. XII, 14.    32 Circa i limiti all’attività d’indagine del difensore v. immediatamente infra.   33 Cfr. M.L. Di Bitonto, L’attività di indagine, 191.      790 Fabio Cassibba   La previsione in parola è strumentale a rendere effettivo il diritto dell’imputato  di disporre delle condizioni e del tempo necessari per preparare il contraddittorio  dibattimentale 34, dando così attuazione – per la fase che qui interessa – al dettato  dell’art. 111 comma 3 Cost. L’incidenza dell’art. 430 comma 1 è inversamente  proporzionale all’ampiezza del lasso temporale che intercorre fra l’emissione della vocatio in iudicium ex art. 429 e la data fissata del dibattimento: i tempi morti  fra la conclusione dell’udienza preliminare e la celebrazione del dibattimento affievoliscono la portata garantistica della previsione. Ad ogni modo, il contingentamento dei tempi indicati dall’art. 429 per la celebrazione del dibattimento spiega il divieto probatorio di cui all’art. 430 comma 1, indipendentemente dal soggetto a cui esso si rivolga.   Sul versante del pubblico ministero, si tratta di non porre in essere atti che,  implicando la partecipazione dell’imputato o del suo difensore, finiscano col rendere difficoltoso alla difesa l’allestimento di un’efficace strategia: così, all’organo  dell’accusa sarà vietato di compiere interrogatori, ispezioni, confronti, perquisizioni e sequestri 35, non avendo alcun rilievo il variabile regime dell’avviso previsto in favore del difensore 36. La Cassazione, però, riconosce che, dopo l’emissione del decreto di rinvio a giudizio, il pubblico ministero e la polizia giudiziaria  possano ricevere dichiarazioni spontanee dall’imputato, rese alla presenza del difensore 37. Secondo la dottrina, poi, niente esclude che il pubblico ministero possa  compiere gli accertamenti di cui all’art. 359 38, oltre – ovviamente – a tutti gli atti  non assistiti da garanzie difensive, fatti salvi i soli limiti di cui all’art. 430-bis e  quelli previsti da leggi speciali 39.                               34 Ampiamente sul tema, F.M. Grifantini, Attività preparatorie, spec. 69 s.  35 V., a contrario, in tema di sequestro compiuto prima dell’emissione del decreto che di spone il giudizio, Cass., Sez. IV. 20.3.2003, Troudi, CED, 2003/225726. Sui limiti delle indagini suppletive v., però, supra, Cap. XII, 14.   36 Così, F. Cordero, Codice, 515.   37 Cfr. Cass., Sez. III, 28.4.2011, Ceravolo, CED, 2011/250961. Più in generale, secondo la   Cassazione, la polizia giudiziaria avrebbe il potere di svolgere indagini, anche di propria iniziativa, successivamente all’emissione del decreto che dispone il giudizio, a condizione che il  pubblico ministero «faccia propri, ratificandoli» gli atti, formulando in base ad essi le proprie  richieste probatorie al giudice del dibattimento: così, Cass., Sez. II, 4.5.2001, Esposito e altri,  in CED, 2011/250567. In dottrina, escludono, invece, che la polizia giudiziaria possa svolgere  di propria iniziativa attività integrativa d’indagine, G.M. Baccari, Le indagini integrative, 467468; E.M. Catalano, Udienza preliminare, 994; M.L. Di Bitonto, Attività di indagine, 172; G.  Varraso, Le indagini, 72-73.    38 Cfr. G. Varraso, Le indagini, 75. Per un’ipotesi di consulenza, reputata ammissibile, sullo stato mentale della vittima, v. Cass., Sez. III, 16.6.1999, De Nunzio, CED, 1999/214375.   39 Viene in gioco, ad esempio, l’attività d’indagine «a fini di confisca», prevista in materia  di reati transnazionali dall’art. 12 legge 16.3.2006, n. 146, in forza del quale «il pubblico ministero può compiere, nel termine e ai fini di cui all’articolo 430 del codice di procedura penale,  ogni attività che si renda necessaria circa i beni, il denaro o altre utilità soggette a confisca a     L’attività integrativa d’indagine 791   Sul versante dalla difesa, il divieto di cui all’art. 430 comma 1 – che pone non  poche difficoltà esegetiche, a causa del difficoltoso coordinamento con la normativa che regola le investigazioni difensive 40 – trova la precipua ragion d’essere  nell’impedire al difensore di un imputato di assumere dichiarazioni o informazioni dal coimputato nel medesimo procedimento. Un’analoga conclusione vale con  riguardo al divieto di assumere informazioni da un imputato in un procedimento  connesso o collegato, quando sia stato disposto il giudizio cumulativo, in forza di  un provvedimento di riunione. Invece, nessun limite incontra il pubblico ministero o il difensore ad assumere dichiarazioni dai soggetti appena indicati quando nei  confronti di costoro si proceda separatamente 41. L’ipotesi va distinta da quella in  cui il pubblico ministero assuma dichiarazioni in un altro procedimento: qui, non  scatta il dovere di deposito, data l’autonomia dei due procedimenti; né il giudice  può ordinare un simile adempimento, sul presupposto che il contenuto degli atti  delle indagini svolte in un diverso procedimento sia ricollegabile alla posizione  degli imputati già rinviati a giudizio42.   Taluno, poi, estende il divieto ex art. 430 comma 1 anche all’accesso ai luoghi  di cui l’imputato abbia la disponibilità ex art. 391-septies 43, così come, più in generale, al compimento di atti che siano tesi alla precostituzione di prove in vista  del dibattimento, come avviene a margine del caso regolato dall’art. 391-decies  commi 2 e 3 44.   La previsione di un divieto assoluto di compiere atti garantiti fra la conclusione dell’udienza preliminare e la data fissata per il dibattimento non pregiudica,                              norma dell’art. 11» della medesima legge, o dell’art. 12-sexies d.l. 8.6.1992, n. 306, conv. in  legge 7.8.1992, n. 356. La Cassazione ha precisato che in materia «di reati transnazionali, i limiti posti dall’art. 12 della legge n. 146 del 2006 allo svolgimento degli accertamenti da parte  del P.M. si riferiscono esclusivamente all’attività integrativa di indagine», ex art. 430, funzionale alla formulazione delle richieste al giudice del dibattimento in vista dell’eventuale adozione della confisca per equivalente», ex art. 11 legge n. 146/2006, o «di una misura ablativa»  ex art. 12-sexies d.l. n. 306/1992, e non, invece, alle attività svolte al di fuori del giudizio di  cognizione»; così, la «Corte ha ritenuto legittima l’attività investigativa svolta dal [pubblico  ministero], anche senza il rispetto dei limiti di cui all’art. 12 della legge 146 del 2006, finalizzata a richiedere al giudice dell’esecuzione un provvedimento di confisca ex art. 12-sexies» d.l.  n. 306/1992 (Cass., Sez. I, 7.3.2012, Preiti, CED, 2012/25354).   40 Cfr. M.L. Di Bitonto, L’attività di indagine, 191 s. In generale, sulle indagini integrative  del difensore, F.M. Grifantini, Attività preparatorie, 130 s.; P. Gualtieri, Le investigazioni, 119  s.; N. Triggiani, Le investigazioni, 179 s.; P. Ventura, Le indagini, 54 s.; D. Vigoni Rainò, Le  nuove prospettive, 417 s.; infine, con riguardo alle indagini integrative del difensore in sede di  appello v., M. Bargis, Attività integrativa, 1552 s.   41 Cfr., fra gli altri, S. Carnevale, Sulla lettura degli atti, 3321; M.L. Di Bitonto, L’attività  di indagine, 190; G. Varraso, Le indagini, 77.    42 La relativa ordinanza è abnorme e, pertanto, immediatamente ricorribile per cassazione: cfr. Cass., Sez. I, 26.10.1999, Abbate e altri, in Cass. pen., 2000, 1316.   43 Cfr. G. Varraso, Le indagini, 77.  44 Cfr. M.L. Di Bitonto, L’attività di indagine, 193-194.     792 Fabio Cassibba   comunque, il diritto delle parti alla prova, qualora occorra compiere un atto urgente: soccorre qui l’art. 467 45, in forza del quale – nella fase predibattimentale –  il presidente, a richiesta di parte, dispone l’assunzione delle prove non rinviabili 46. Anzi, la previsione conferma che, instaurata la fase dibattimentale, l’attività  probatoria si deve dispiegare in udienza e non può essere rimessa alle unilaterali  iniziative investigative delle parti volte a raccogliere materiali di cui esse, poi,  pretendano di servirsi ai fini del giudizio sul merito dell’imputazione. Tocca appena osservare, infine, che, nonostante il silenzio serbato dall’art. 430 comma 1,  dal sistema si desume come durante l’attività integrativa d’indagine sia vietato effettuare intercettazioni, alla luce del tenore degli artt. 267 comma 1 e 268 47. Ne va  però fatto salvo lo svolgimento al fine «di agevolare le ricerche del latitante» ex  art. 295 comma 3 48.   Quanto, infine, agli effetti dell’inosservanza del divieto probatorio, scatta la sicura inutilizzabilità degli atti compiuti in violazione dell’art. 430 comma 1. Come  ha precisato la giurisprudenza di legittimità, l’invalidità opera sia all’interno del  procedimento principale 49, sia all’interno del procedimento incidentale cautelare 50.                               45 Cfr. Cass., Sez. V, 11.2.1997, Belloni, cit. Nel senso che l’attività integrativa d’indagine   non può essere volta al compimento di atti irripetibili, potendo operare, invece, il meccanismo  acquisitivo previsto dall’art. 467, si esprime G. Garuti, L’udienza preliminare, 509; v. anche P.  Tonini, Manuale, 630.   46 Il tenore tassativo della previsione induce a ritenere che il difensore non possa chiedere  lo svolgimento dell’incidente probatorio speciale, volto ad acquisire la deposizione di quanti si  siano avvalsi della facoltà di non rispondere dinanzi al difensore in sede di indagini difensive:  cfr. M.L. Di Bitonto, L’attività di indagine, 194; contra, P. Ventura, Le indagini difensive, 94.   47 Che contengono inequivoci riferimenti validi a legittimare il compimento dell’atto solo  nel corso della fase delle indagini preliminari: cfr. A. Camon, Le intercettazioni, 91-92; E.M.  Catalano, Udienza preliminare, 993; M.L. Di Bitonto, L’attività di indagine, 188; L. Filippi,  L’intercettazione, 102-103; G. Varraso, Le indagini, 76; in giurisprudenza, g.i.p. Torino,  25.2.2005, P.S., in D&G, 3.3.2005.   48 Cfr., sia pure con tono perplesso, D. Vigoni Rainò, Le nuove prospettive, 426. Qui, la  questione riguarda, piuttosto, il regime di utilizzabilità dei relativi risultati ai fini di prova, essendo noto che la giurisprudenza – salvo isolate pronunce (cfr. Cass., Sez. I, 18.2.2011, Palumbo e altri, CED, 2011/250208; Cass., Sez. I, 12.7.1999, Sciascia, in Cass. pen., 2000, 2324  s., con nota di G. Savino) – ne legittima, assai discutibilmente, l’impiego probatorio anche  quando le operazioni di captazione siano state effettuate in violazione dei divieti stabiliti dalla  legge, non operando l’art. 271: cfr., fra le altre, Cass., Sez. II, 7.10.2010, Preiti, CED,  2010/248691; Cass., Sez. I, 19.11.2009, Della Corte, CED, 2009/246034; Cass., Sez. VI,  15.10.2009, Gargiulo, in Cass. pen., 2010, 3905 s., con osservazioni di E. Aprile; Cass., Sez. I,  7.6.2007, Cavaliere e altri, ivi, 2008, 2912 s., con nota di chi scrive.   49 Cfr. Cass., Sez. V, 13.6.2002, Abbrescia, CED, 2002/226173, che precisa, inoltre, come  sia irrilevante, ai fini dell’integrazione del vizio, che una parte abbia partecipato all’atto, poiché il divieto riguarda una generale categoria di atti; v. altresì, Cass., Sez. V, 28.2.1997, Belloni, CED, 1997/208173.   50 Cfr. Cass., Sez. II, 26.11.2008, Napolitano, CED, 2008/242719; Cass., Sez. V, 13.6.2002,     L’attività integrativa d’indagine 793   3. Il metodo dialettico e il divieto di assumere informazioni ex art. 430-bis.   Venendo alla seconda direttrice lungo la quale si collocano i limiti all’attività  integrativa d’indagine, il discorso si fa più articolato: la tutela del metodo dialettico nell’assunzione delle prove nell’istruzione dibattimentale passa attraverso una  pluralità di divieti probatori, che operano su piani diversi.   Crollata la separazione funzionale delle fasi a seguito delle ben note vicende  del 1992, la prassi aveva avuto campo libero nel valorizzare lo svolgimento delle  indagini integrative, lungo il corso del giudizio dibattimentale 51. Sennonché, la  prassi condizionava, già a monte, il regolare svolgimento dell’istruzione dibattimentale e, più in particolare, l’attività di acquisizione delle prove dichiarative. Per  un verso, il pubblico ministero, facendo leva sul contenuto degli atti delle indagini  preliminari, ma pure su quello delle indagini integrative, surrettiziamente ne veicolava il bagaglio informativo verso il giudice dibattimentale. L’art. 493, nel testo  allora vigente, avrebbe legittimato il pubblico ministero a illustrare i risultati della  globale attività investigativa e, perfino, a dare lettura del contenuto di atti unilaterali, così pregiudicando la verginità conoscitiva del giudice. Per l’altro, l’attività  d’indagine integrativa era svolta degli organi inquirenti allo scopo di assumere  sommarie informazioni testimoniali dai soggetti, non solo indicati nelle liste di  cui all’art. 468, ma, addirittura, dei quali fosse già stato ammesso l’esame 52. Ne  risultava un doppio inquinamento dell’oralità 53, con riguardo all’assunzione delle  prove dichiarative: a monte dell’esame, la fonte era già stata compulsata, atte                             Abbrescia, cit.; Cass., Sez. II, 14.2.2001, Martinelli, CED, 2001/218208. In dottrina, sottolinea  come il divieto implichi che i verbali contra legem non potranno essere allegati al fascicolo del  pubblico ministero, ex art 433 comma 3, né essere utilizzati per qualsivoglia richiesta al giudice, anche di natura cautelare, F. Caprioli, Art. 25-26, 292.   51 Il tenore dell’art. 500, così come, più in generale, il sistema delle letture, in vigore prima  delle profonde riforme apportate dalla legge 6.3.2001 n. 63, giustificava, infatti, un largo impiego, in vista della decisione dei verbali degli atti unilateralmente formati dal pubblico ministero nel corso delle indagini integrative.   52 Cfr. Cass., Sez. I, 9.12.1998, Caronfolo, cit., 1759-1760, con nota di F. Massari; Cass.,  Sez. I. 28.3.1997, D’Ambra, in Dir. pen. proc., 1997, 686. In termini fortemente critici rispetto  a una simile prassi, F. Caprioli, Art. 25-26, 291, che sottolinea come il pubblico ministero  «convoca[sse] ed esamina[sse] in qualità di persone informate sui fatti […] i testimoni a discarico dei quali [fosse] già stato richiesto dal difensore o ammesso dal giudice l’esame dibattimentale: espediente al quale la parte pubblica ricorre[va] con intenti strategici di varia natura,  [volti alla] semplice verifica delle obiettive conoscenze del teste [o addirittura] alla precostituzione di materiali probatori da sfruttare in chiave contestativa»; v. pure P. Ferrua, Processo  penale, 110-111, secondo cui, fra l’altro, un simile, «scorrett[o] comportamento» si connota  anche per la «maliziosa “intenzionalità”», poiché il «progetto, difficilmente documentabile in  concerto», mira a «condizionare surrettiziamente l’esito di una prova che l’avversario s’accinge ad esibire»; analogamente, G. Lozzi, I principi, 687 s.; nonché, E.M. Catalano, L’abuso, 210.   53 Cfr., in particolare, G. Lozzi, I principi, 687 s.      794 Fabio Cassibba   nuando così l’attitudine euristica del contraddittorio per la prova; a valle, il largo  uso dei verbali delle sommarie informazioni marginalizzava ulteriormente la portata del metodo dialettico.   Si spiega, così, la manovra attuata dal legislatore con la legge n. 479/1999.  Prima ancora di reintrodurre, nel 2001, la «regola d’oro» 54 – rappresentata  dall’irrilevanza probatoria delle dichiarazioni unilateralmente formate, contestate  nel corso dell’esame testimoniale – l’intervento novellistico del 1999 ha mirato a  neutralizzare le più evidente distorsioni messe in campo dalla prassi, allo scopo di  tutelare le potenzialità proprie del metodo acquisitivo dialettico. Convertita l’esposizione introduttiva in una mera attività di richiesta di prova ex art. 493 comma 1,  è stato interpolato l’art. 430-bis, che – nel corso delle indagini suppletive e integrative – vieta, a pena d’inutilizzabilità, «manovre di “appropriazione” del testimone» ad opera delle parti 55: il pubblico ministero, la polizia giudiziaria e il difensore non possono assumere informazioni dalla persona indicata nelle liste  testimoniali o il cui l’esame sia stato ammesso ai sensi dell’art. 507 56. La portata  della previsione è assoluta: quand’anche fosse tesa a raccogliere informazioni su  circostanze diverse da quelle oggetto del successivo esame dibattimentale, l’assunzione di informazioni resta attività vietata. Quanto all’ampiezza temporale, secondo la giurisprudenza, il divieto ex art. 430-bis c.p.p., però, «non è applicabile  al giudizio d’appello nell’ipotesi di rinnovazione istruttoria per l’assunzione di  nuove prove sopravvenute o scoperte dopo il giudizio di primo grado»; né, stante  la tassatività delle cause d’inutilizzabilità, si potrebbe rimediare in via analogica  alla mancata considerazione di tale ipotesi da parte del legislatore, «benché ragioni di ordine sistematico» avrebbero consigliato di prevedere un tale divieto anche  per il giudizio di appello 57. La conclusione non persuade: il formalistico orientamento giurisprudenziale, basato sul canone ubi lex voluit dixit, si risolve in una  lesione all’effettività del principio costituzionale del contraddittorio nella formazione della prova. Se la ratio del divieto ex art. 430-bis risiede nell’esigenza di  scongiurare il rischio di condizionamenti della fonte di prova, il divieto probatorio  deve valere, implicitamente, anche quando venga in gioco l’art. 603.   Il divieto cade, ex art. 430-bis comma 2, una volta assunta la testimonianza o  dopo che questa non abbia avuto luogo 58. La previsione – unitamente a quella per  cui il divieto si rivolge a tutti le parti – conferma che la normativa è tesa a preser                             54 L’espressione è di P. Ferrua, La regola d’oro, 3 s.  55 F. Caprioli, Indagini preliminari, 685.  56 Sul tema, per tutti, F. Caprioli, Art. 25-26, 291-292; M.L. Di Bitonto, L’attività di inda gine, 176 s.; G. Garuti, La nuova fisionomia, 414 s.; G. Varraso, Le indagini, 81 s.  57 Così, Cass., Sez. III, 8.7.2009, Khemissi Rafik, in Cass. pen., 2010, 1551 (in motivazio ne), sulla quale v. l’ampia analisi di M. Bargis, Attività investigativa, 1552 s. Sul divieto di  svolgere indagini integrative in pendenza del giudizio d’appello v., però, infra, 5.   58 Ad esempio, per irripetibilità dell’atto oppure a seguito della rinuncia concordata all’esame ad opera delle parti.     L’attività integrativa d’indagine 795   vare l’integrità e la genuinità del contraddittorio nella formazione di una prova  particolarmente sensibile, com’è la testimonianza 59.   4. La separazione funzionale delle fasi: il c.d. terzo fascicolo e il suo regime di conoscenza.   I profili più delicati dell’attività integrativa d’indagine concernono il regime di  utilizzabilità della relativa documentazione, che – pur circondato da talune cautele  da parte del legislatore – non appare sufficientemente delineato per tabulas.   Sin dal 1988, gli atti delle indagini integrative restano assoggettati, rispetto al  contesto dibattimentale, ad un impiego probatorio doppiamente condizionato,  in forza degli artt. 430 comma 1 e 433 comma 3. Il disegno rappresenta l’esigenza di preservare la separazione funzionale delle fasi, così come la tendenziale  verginità conoscitiva del giudice del dibattimento. L’obiettivo di rendere, di regola, impermeabile il fascicolo del dibattimento rispetto ad atti unilateralmente formati è, poi, maggiormente avvertito oggi, a seguito della costituzionalizzazione  del principio del contraddittorio nella formazione della prova 60.   Il codice frappone, addirittura, una duplice barriera fra la documentazione degli atti compiuti nel corso delle indagini integrative e il fascicolo del dibattimento,  prevedendone, anzitutto, l’inserimento nel c.d. terzo fascicolo 61. A norma dell’art. 430 comma 2, i verbali dell’attività integrativa d’indagine non rifluiscono –  via via che vengono compiuti – nel fascicolo del pubblico ministero, ma sono destinati ad essere conservati in un apposito incartamento, custodito presso la segreteria del pubblico ministero (art. 430 comma 2), e a restarvi sino a che «di ess[i]  le parti [non] si sono servite per la formulazione di richieste al giudice del dibattimento e quest’ultimo [non] le ha accolte» (art. 430 comma 3) 62.   Sulla base di una ricostruzione sistematica, nel terzo fascicolo sono destinati a  rifluire pure gli atti compiuti dalle parti nel corso di investigazioni svolte parallelamente allo svolgimento dell’udienza preliminare, ma dopo la dichiarazione di                               59 Se così è, appare discutibile la mancata considerazione da parte dell’art. 430-bis delle  persone di cui sia stato ammesso l’esame nel giudizio abbreviato ai sensi degli artt. 438 comma  5 o 441 comma 5: cfr., per questi rilievi, E. Aprile, Giudice unico, 128; R. Bricchetti, Chiusura  delle indagini, 148. Sennonché, si è reputato che il silenzio del legislatore sul punto possa essere superato in forza del rinvio operato dall’art. 430-bis comma 1 alle persone che debbano essere sentite ai sensi dell’art. 422, che varrebbe a includere anche chi debba essere esaminato  nel corso del giudizio abbreviato, poiché in forza dell’art. 441 comma 6 l’esame deve svolgersi  nelle forme previste dall’art. 422 commi 2, 3 e 4: così, R. Bricchetti, Art. 430-bis, 5424.    60 V. anche supra, 1 e 3.  61 L’espressione risale a M. Nobili, La nuova procedura, 290.   62 Sulla disciplina in parola v., per tutti, anche per ulteriori riferimenti bibliografici, M.L.   Di Bitonto, L’attività di indagine, 194 s.; G. Varraso, Le “indagini”, 66 s.; D. Vicoli, La “ragionevole durata”, 305 s.      796 Fabio Cassibba   apertura della discussione. Qui, ha pesato l’evoluzione dell’istituto sul terreno  operativo: destinata a concludersi, nel disegno codicistico originario, in un brevissimo arco di tempo ed entro un esiguo numero di udienze, la fase dell’udienza  preliminare ha visto sensibilmente dilatati i tempi e vieppiù frazionate tra numerose udienze le attività che vi si esplicano. Ne sono derivati, da un lato, il rilievo  sempre maggiore delle indagini suppletive svolte parallelamente alla fase e,  dall’altro, la pressante esigenza d’individuare un termine ultimo per il deposito  degli atti in vista della deliberazione ex art. 424 63. Secondo una perentoria presa  di posizione della Corte costituzionale, il provvedimento che dichiara l’apertura  della discussione ex art. 421 segna il limite per la produzione di atti e documenti  in seno all’udienza preliminare 64. Posto che nulla esclude la prosecuzione delle  investigazioni, si tratta di non consentire l’automatico ingresso della relativa documentazione nel fascicolo dell’udienza preliminare lungo tutto l’arco della discussione 65 e, al contempo, di non confinare gli ulteriori atti d’indagine nel terreno dell’irrilevanza giuridica, nell’eventualità che l’udienza preliminare si concluda col rinvio a giudizio 66.   Naturale che le parti godano del diritto di prendere visione e di estrarre copia degli atti delle indagini integrative (art. 430 comma 2), i quali – nonostante il  silenzio della legge – devono essere immediatamente depositati dal pubblico  ministero. Affinché il diritto alla conoscenza degli atti sia effettivo, è prescritto  che la segreteria del pubblico ministero dia avviso, senza ritardo, ai difensori dell’avvenuto deposito della documentazione degli atti dell’indagine integrativa  svolta dall’organo dell’accusa (art. 18 reg. esec.) 67. Un simile regime di conoscenza non è solo coerente con l’esigenza di tutelare il diritto di difesa, ma è, oggi, costituzionalmente imposto dalla necessaria parità delle armi dinanzi al giudice (art. 111 comma 2 Cost.) e dal diritto dell’accusato di disporre del tempo e delle condizioni per preparare la difesa (art. 111 comma 3 Cost.) 68.                               63 Sul tema, qui appena accennato, v. supra, Cap. XII, sez. III, 11.  64 Cfr. C. cost., 7.4.2011, n. 117, sulla quale v., volendo, F. Cassibba, Continuità investiga tiva, 1637 s. Sul tema v. amplius, supra, Cap. XII, Sez. III 1 s.  65 Fatta salva l’ipotesi in cui il giudice ordini il compimento di indagini in forza dell’art.   421-bis: sul punto v. supra, Cap. XII, Sez. III, 5.  66 La prospettiva non è ignota alla giurisprudenza di legittimità, secondo cui non sono affet ti da inutilizzabilità gli atti compiuti dal pubblico ministero prima dell’emissione del decreto  che dispone il giudizio, se la documentazione relativa sia depositata e posta immediatamente a  disposizione degli imputati, non essendo ravvisabile, in tal caso, alcuna violazione dei diritti di  difesa: così, Cass., Sez. III, 11.1.2007, Santagata e altro, CED, 2007/236102.   67 Nel senso che non è richiesta la notifica alla controparte dell’attività integrativa d’indagine, essendo sufficiente il deposito della relativa documentazione, si esprime, però, Cass., Sez.  V, 5.2. 2002, Bello e altri, CED, 2002/221896.   68 Oltre che dalle condizioni affinché, sotto i medesimi profili, sia garantita l’equità processuale ex art. 6 §§ 1 e 3 lett. b Conv. eur. dir. uomo: cfr. S. Allegrezza, La conoscenza, 143 s. e  spec. 155; v. anche F.M. Grifantini, Attività preparatorie, 125 e nota 142.     L’attività integrativa d’indagine 797   La giurisprudenza di legittimità allenta, però, le stringenti cadenze cronologiche per il deposito, facendo leva sul criterio del c.d. pregiudizio effettivo, ispirato  a ragioni di efficienza ma elaborato in aperto contrasto con l’ineludibile rispetto  del principio di legalità processuale ex art. 111 comma 1 Cost. 69. Secondo la Cassazione, l’obbligo dell’immediato deposito della documentazione relativa alle attività integrative d’indagine svolte dal pubblico ministero «deve essere calibrato,  per apprezzarne il tempestivo adempimento, sulla tipologia di atti compiuti, e un  eventuale deposito temporalmente non immediato non determina conseguenze  processuali se in concreto [risulta] inidoneo a ledere il diritto di difesa» 70. La difesa, dal canto suo, ove abbia subito un pregiudizio a causa della tempistica del  deposito degli atti delle indagini integrative potrebbe fare affidamento sull’adozione degli opportuni provvedimenti da parte del giudice, volti a “reintegrare” la  difesa nelle sue prerogative 71. Un’interpretazione costituzionalmente orientata  dell’art. 430, perché rispettosa dell’art. 111 comma 3 Cost., porta a ritenere che il  giudice debba, ad esempio, disporre il differimento dell’udienza, già fissata per la  formulazione delle richieste di prova, ove il deposito intempestivo dei verbali degli atti delle indagini integrative da parte del pubblico ministero abbia vanificato  il diritto della difesa alla relativa conoscenza, così da porre quest’ultima nelle  condizioni di formulare al giudice del dibattimento le richieste di cui all’art. 430  comma 3 72.   Si registrano, inoltre, prese di posizione non allineate al dettato positivo anche  con riguardo al luogo del deposito: così, non sussisterebbe la violazione del diritto di difesa qualora la documentazione dell’attività integrativa d’indagine sia depositata dal pubblico ministero, anziché presso la propria segreteria, nella cancelleria del giudice competente, in quanto il deposito, «ancorché irrituale» ex art. 430  comma 2, «non impedisce alle parti private di avere notizia delle indagini e di  prendere visione delle stesse» 73. Assunto discutibile, perché irrispettoso dell’esigenza, di rango costituzionale, cui è preordinata la separazione fra i fascicoli.  Un’effettiva tutela della verginità conoscitiva del giudice dibattimentale e del metodo del contraddittorio nella formazione della prova impone di reputare affetta da  inutilizzabilità la documentazione in parola. Non è in gioco la mancata tutela del  diritto di difesa quanto, piuttosto, l’impermeabilità del fascicolo del dibattimento                               69 In tal senso, cfr., per tutti, O. Mazza, La Corte assediata, 8.  70 Così, Cass., Sez. II, 4.5.2011, Esposito e altri, in CED, 2011/250568. V. anche Cass.,   Sez. IV, 6.11.2007, Assisi e altri, CED, 2007/238950, secondo cui la documentazione relativa  alle indagini suppletive svolte dal pubblico ministero successivamente all’emissione del decreto che dispone il giudizio deve essere «“immediatamente” depositata […], ma il termine deve  essere correlato alla difficoltà di individuazione degli atti da depositare».    71 Così, Cass., Sez. II, 24.4.2012, Barbaro e altri, CED, 2012/254029.   72 Nel senso, però, che la difesa non gode del diritto di ottenere la concessione di un termi ne a seguito del deposito degli atti delle indagini integrative, cfr. Cass., Sez. V, 12.12.2013, Di  Nardo, CED, 2014/258723.   73 Così, Cass., Sez. V, 18.1.2011, Mulè e altri, CED, 2011/250165.     798 Fabio Cassibba   rispetto ad atti che vi sono stati erroneamente inseriti. Scatta qui l’art. 491 commi  2 e 4, laddove consente di proporre questioni circa il contenuto del fascicolo del  dibattimento, così da eliminarvi gli atti erroneamente inclusi.   Quanto alle violazioni della disciplina, viene, poi, in gioco l’omesso deposito  dagli atti da parte del pubblico ministero 74. La dottrina ricorre a soluzioni simmetriche rispetto alle omologhe ipotesi patologiche che concernono gli atti delle  indagini preliminari non tempestivamente depositati ai sensi dell’art. 415-bis e  416 comma 2 75. Così, l’omesso deposito, benché possa incidere sull’effettività  del diritto di difesa, generando una nullità a regime intermedio 76, implica, piuttosto, l’inutilizzabilità dell’atto 77. Il vizio potrà essere dedotto, per la prima volta,  al momento in cui l’organo dell’accusa pretenda di formulare una richiesta al giudice del dibattimento servendosi dell’atto integrativo d’indagine non depositato.   Lo strumento a suo tempo individuato dalla Consulta per assicurare l’effettività del contraddittorio dibattimentale nel caso del deposito tardivo degli atti, ravvisato nel dovere di garantire «un’adeguata sospensione del dibattimento» affinché sia «ripristinata la parità delle parti» 78, non fonda, invece, un dovere, in capo  al difensore, di depositare la documentazione della propria indagine integrativa.  Sulla parte privata non incombe un obbligo di deposito 79 e neppure le si impone  la tempestività rispetto al momento in cui l’atto di indagine è compiuto: niente  esclude che il difensore attenda, sulla base di incoercibili scelte strategiche, il decreto che dispone il giudizio per depositare gli atti compiuti durante la fase delle  indagini preliminari o dell’udienza preliminare, ma mai prima depositati 80. Così,  sul piano descrittivo, successivamente all’emissione del decreto che dispone il  giudizio, l’attività d’indagine del difensore non potrebbe necessariamente essere  ricondotta a quella integrativa.                               74 Cfr., a contrario, Cass., Sez. III, 11.4.2001, Tulli, CED, 2001/219699.   75 Sul punto v., supra, Cap. XII, Sez. I, 5.1.   76 Cfr. M.L. Di Bitonto, L’attività di indagine, 202 s.; F.M. Grifantini, Attività preparato rie, 125, nota 142; P. Gualtieri, Le investigazioni, 239; D. Manzione, L’attività integrativa, 323  s.; G. Varraso, Le indagini, 67.   77 Cfr. G. Varraso, Le indagini, 67. Sul tema v. pure D. Vicoli, La “ragionevole durata”,  301, nota 34.   78 Cfr. C. cost., 8.4.1992, n. 203. Se non vi è dubbio che la mancata concessione della sospensione del dibattimento genera una violazione del diritto di difesa, rilevante ex artt. 178 lett. c e 180,  assai più problematica è l’ipotesi in cui il termine, pur concesso, non sia congruo: qui, in definitiva,  l’accertamento della sussistenza di una causa di nullità resta rimesso alla discrezionalità del giudice. In tal senso v. pure S. Allegrezza, La conoscenza, 155; G. Varraso, Le indagini, 66-67.   79 Sul punto concorda la letteratura: cfr. M.L. Di Bitonto, L’attività di indagine, 199; F.M.  Grifantini, Attività preparatorie, 131-132; P. Gualtieri, Le investigazioni, 238; D. Negri, Art.  14, 273; P. Ventura, Le indagini, 56 s.; G. Varraso, Le indagini, 66-67.   80 Tocca però precisare che in dottrina si è ipotizzato un dovere di deposito sin dalla conclusione della fase in parola in capo al difensore che intenda impiegare le proprie investigazioni nell’udienza preliminare: cfr. O. Mazza, Fascicolo del difensore, 1763.      L’attività integrativa d’indagine 799   Tuttavia, il difensore che intenda servirsi delle risultanze delle proprie investigazioni, allo scopo di formulare richieste di prova al giudice del dibattimento, è  tenuto anch’egli al deposito, facendone confluire la documentazione nel terzo fascicolo. Questo è il senso maggiormente plausibile dell’art. 391-octies comma 3,  ove prevede che «[d]opo la chiusura delle indagini preliminari il fascicolo del difensore è inserito nel fascicolo di cui all’articolo 433», benché la formula certo  non brilli per rigore lessicale 81. Nel silenzio dell’art. 18 reg. esec., si esclude, poi,  che il difensore sia anche gravato dal dovere di avvisare le altre parti dell’avvenuto deposito: posto, però, che sarebbe inimmaginabile non ipotizzare un regime  di conoscenza del deposito degli atti delle indagini difensive, si ritiene che all’avviso sia comunque tenuta la segreteria del pubblico ministero 82.   5. (Segue) Le richieste al giudice del dibattimento e il transito degli atti nel  fascicolo del pubblico ministero.   Il deposito della documentazione delle indagini integrative nel terzo fascicolo  non costituisce, ancora, una condizione per l’impiego, sia pure eventuale, delle  relative risultanze nel dibattimento. La condizione si realizza solo allorquando le  parti si siano servite della documentazione per formulare richieste al giudice del  dibattimento, sempre che queste ultime siano state accolte (art. 433 comma 3).   Lo scarno tenore della previsione pone il decisivo interrogativo circa il significato da assegnare all’espressione «richieste al giudice del dibattimento». Sembra  evidente che l’ellittica formula alluda a richieste probatorie rivolte al giudice, poiché gli atti d’indagine rivestono – ovviamente – un contenuto informativo di cui  le parti ipotizzano la rilevanza, attraverso le proprie richieste al giudice, in vista  della decisione.   Sennonché, una simile prospettiva, da un lato, è riduttiva, poiché non considera il rilievo delle indagini integrative al fine di risolvere questioni che non attengono all’oggetto del giudizio; dall’altro, appare sfuocata, poiché non individua il  contesto entro cui le parti sono legittimate ad avvalersi delle indagini integrative  ai fini delle richieste di prova al giudice del dibattimento.   Dal primo punto di vista, non sembra neppure venire in gioco la tutela del contraddittorio nella formazione della prova: stante il tenore dell’art. 111 comma 4  Cost., la prova di fatti rilevanti su temi incidentali non è imposto che sia formata                               81 È appena il caso di notare che la separazione dei fascicoli avviene solo all’esito dell’udienza preliminare e, nel procedimento per cui sia prevista la citazione diretta a giudizio dinanzi al tribunale in composizione monocratica, immediatamente dopo la notificazione del decreto ex art. 552, secondo quando previsto dall’art. 553. Talché, dopo la chiusura delle indagini preliminari non è ancora venuto a esistenza un fascicolo del pubblico ministero in senso proprio.   82 Cfr. P. Gualtieri, Le investigazioni, 240; G. Varraso, Le “indagini”, 68-69. Sul tema v.  anche N. Rombi, Formazione, 515 s.     800 Fabio Cassibba   attraverso l’impiego del metodo dialettico 83. Da qui, l’utilizzabilità delle risultanze delle indagini integrative per ricostruire fatti processuali (si pensi all’erronea  dichiarazione di assenza dell’imputato), per dedurre l’incompetenza del giudice o,  ancora, per introdurre elementi idonei a valutare la credibilità del testimone 84 oppure «elementi concreti per ritenere che il testimone è stato sottoposto a violenza,  minaccia, offerta o promessa di denaro o di altra utilità» ex art. 500 comma 5 85 o,  infine, elementi atti ad affermare o smentire i presupposti per la lettura di un atto  o l’applicabilità del criterio di valutazione di cui all’art. 526 comma 1-bis 86, allo  scopo di affievolire il valore probatorio d’una dichiarazione a carico acquisita  tramite lettura.   Dal secondo punto di vista, dal sistema, più ancora che dall’ambigua formula  dell’art. 430 comma 1, emerge come le indagini integrative possano adempiere ad  una funzione esplicativa o illustrativa delle richieste di prova rivolte al giudice 87 ma mai rivestire una funzione probatoria diretta 88, benché – in passato – la  giurisprudenza avesse offerto interpretazioni largheggianti dell’art. 433 comma 3,  sostanzialmente animate dall’intento di aggirare i già deboli limiti di utilizzabilità  dibattimentale dei verbali degli atti d’indagine, a seguito delle già rammentate vicende del 1992 89. Così, è fuori discussione che gli atti delle indagini integrative  possano essere utilizzati per formulare le richieste di prova ex artt. 493 e 495.  D’altro canto, una volta perfezionatasi la fattispecie a formazione progressiva  enucleabile dagli artt. 430 comma 1 e 433 comma 3, si ritiene, generalmente, che  i verbali delle indagini integrative restino assoggettati alle identiche condizioni di  utilizzabilità stabilite per gli atti ab origine inseriti nel fascicolo del pubblico  ministero e proprie degli atti unilateralmente formati 90.                               83 In tal senso, P. Ferrua, Il ‘giusto processo’, 133; G. Giostra, Contraddittorio, 3; G. Ubertis, Sistema, 170.    84 Cfr. Cass., Sez. II, 11.2.2005, Barbato e altri, cit. La giurisprudenza, ad esempio, ammette che il riconoscimento vocale effettuato sulla base d’intercettazioni telefoniche disposte nel  corso delle indagini preliminari possa essere compiuto dalla polizia giudiziaria nel corso delle  indagini integrative, poiché non si tratta di un atto che implica la forma della perizia, né la partecipazione dell’imputato: cfr. Cass., Sez. I, 6.3.2007, Grande Aracri e altri, CED, 2007/236763.   85 Sul tema, cfr. R. Casiraghi, La prova dichiarativa, 486 s.; nonché, già, P.P. Paulesu,  Giudice e parti, 234 s.   86 Sulla ripartizione dell’onere probatorio in materia v., per tutti, P. Ferrua, Il ‘giusto processo’, 159 s.   87 In tali precisi termini, M.L. Di Bitonto, L’attività di indagine, 183.  88 Cfr. T. Rafaraci, Le nuove contestazioni, 122; V. Sgromo, Previo contraddittorio, 1487.   Cfr. anche G. Varraso, Le indagini, 92, che sottolinea come solo a queste condizioni resti salvaguardata la corretta ricostruzione del fatto nel contraddittorio dibattimentale.   89 Cfr. Cass., Sez. Un., 28.10.1998, Barbagallo e altri, in Cass. pen., 1999, 2074 s.  90 Cfr. G.M. Baccari, Le indagini integrative, 469; M.L. Di Bitonto, L’attività di indagine   208 s.; A. Di Maio, Attività integrativa, 16 s.; D. Grosso, L’udienza preliminare, 267 s.; G.  Varraso, Le indagini, 96 s.; sul versante delle investigazioni difensive, P. Gualtieri, Le investi   L’attività integrativa d’indagine 801   Si pensi al potere delle parti di concordare l’acquisizione al fascicolo del dibattimento degli atti inseriti nel fascicolo del pubblico ministero ex artt. 493 comma  2, 500 comma 7 o 555 comma 4, d’impiegare i verbali per effettuare le contestazioni di cui all’art. 500 91, o, ancora, ai fini di lettura ai sensi degli artt. 512 e 512bis 92. Quanto alle letture a fini contestativi e acquisitivi previste dall’art. 513, il  divieto di compiere atti garantiti, ex art. 430 comma 1, e lo stesso tenore dell’art.  513 inducono ad escludere che le indagini integrative possano essere volte ad assumere dichiarazioni che rientrano nella sfera dell’art. 513: a tali fini, rilevano solo dichiarazioni rese nelle indagini preliminari o nell’udienza preliminare 93. I verbali delle indagini integrative possono, poi, essere impiegati per sollecitare il giudice affinché questi eserciti i poteri probatori di cui all’art. 507 94, alla condizione,  però, che il giudice, nel valutare se le nuove prove siano assolutamente necessarie  ai fini della decisione, debba avere riguardo, anzitutto, ai risultati del contraddittorio tra le parti e, solo in via sussidiaria, agli atti delle indagini integrative 95.   Infine, nonostante il tenore degli artt. 430 comma 1 e 433 comma 3, secondo  cui le richieste fondate sulle indagini integrative sono rivolte al «giudice del dibattimento», taluno ritiene che il pubblico ministero e il difensore possano com                            gazioni, 237-238; P. Ventura, Le indagini, 171-172; N. Rombi, Fascicolo, 451; in giurisprudenza, da vari punti di vista, Cass., Sez. III, 11.4.2001, Tulli, cit.; nonché, già, Cass., Sez. I,  13.11.1995, Kanoute, CED, 1995/203125; Cass., Sez. II, 28.3.1995, Lorusso, in Giur. it., 1996,  II, 466 s., con nota di G.M. Baccari; v. anche, con riguardo all’art. 500 comma 1, nel testo allora vigente, C. cost., 3.4.1996, n. 95. Per una diversa ricostruzione v., invece, S. Carnevale, Sulla lettura, 3331, secondo cui il «limite finalistico impresso alle indagini integrative deve […]  essere inteso in modo rigoroso e restrittivo, negando in radice ogni canale di recupero dibattimentale» ai verbali degli atti compiuti nel corso di simili indagini, a fini di contestazione come  di lettura; più di recente, nello stesso senso, F.M. Grifantini, Attività preparatorie, 128 s.; D.  Vicoli, La “ragionevole durata”, 306-307, cui si rimanda anche per ulteriori indicazioni bibliografiche.   91 Cfr., fra le molte, Cass., Sez. III, 11.4.2001, Tulli, cit.  92 Tocca precisare che la questione dell’impiego dei verbali, ai sensi degli artt. 512 e 512 bis, per fondare la nuova contestazione non avrebbe neppure modo di porsi se si accogliesse  un’interpretazione estremamente rigorosa del dato letterale dell’art. 111 comma 5 Cost., ove  ammette che la prova possa non formarsi in contraddittorio per «impossibilità di natura oggettiva». Ben lungi dal giustificare la lettura di atti quando una causa oggettiva esterna alla dichiarazione li renda irripetibili, la norma rende utilizzabili solo i mezzi conoscitivi strutturalmente  e ontologicamente inidonei a formarsi in contraddittorio; riferendo «l’impossibilità alla “natura  dell’oggetto” anziché alla “causa oggettiva” esterna» risultano costituzionalmente illegittimi  gli istituti in forza dei quali – fuori dai casi di provata condotta illecita o di consenso dell’imputato alla lettura dell’atto – sono utilizzabili i verbali di dichiarazioni irripetibili: così, G.  Ubertis, Sistema, 175; conf. O. Mazza, Le deroghe costituzionali, 27 s.   93 In giurisprudenza v. Cass., Sez. VI, 26.6.1997, Salini, in Cass. pen., 1998, 3318 s.; in  dottrina, S. Carnevale, Sulla lettura, 3321 s.; E.M. Catalano, Udienza preliminare, 996; D. Vigoni Rainò, Le nuove prospettive, 437.   94 Cfr. Cass., Sez. I, 27.10.1995, Guarneri, cit., 2659.  95 In tali precisi termini, G. Varraso, Le indagini, 95.      802 Fabio Cassibba   piere indagini integrative pure dopo la deliberazione della sentenza di primo grado, allo scopo di sollecitare l’esercizio da parte del giudice dei poteri probatori di  cui all’art. 603 96. Ma l’opinione non è unanimemente condivisa: oltre al silenzio  legislativo e, anzi, in presenza d’una previsione come l’art. 598 – che non consente l’estensione in grado d’appello delle norme sulle indagini preliminari e sull’udienza preliminare, fra le quali rientrano gli artt. 430 e 433 – la valorizzazione  dell’appello come garanzia dell’imputato, fondata sull’art. 24 comma 2 Cost., indurrebbe a escludere che il pubblico ministero possa proseguire nello svolgimento  d’indagini a carico dell’imputato 97.   In sostanza, la condizione in forza della quale la documentazione degli atti delle indagini integrative transita dal terzo fascicolo al fascicolo del pubblico ministero quando il giudice ha accolto le richieste avanzate dalle parti ex art. 433  comma 2 «adombr[a] un giudizio di rilevanza» degli atti in parola 98. Solo in questo momento può dirsi che le indagini integrative si “processualizzino”: un atto,  privo, in origine, di attitudine probatoria, diviene – una volta integrata la duplice  condizione di cui all’art. 433 comma 3 – possibile fonte del convincimento giudiziale, anche se solo in via eventuale.   Tutto ciò consente di sciogliere i dubbi che si sono addensati intorno al problematico rapporto fra le risultanze delle indagini integrative e l’aggiornamento  dell’imputazione nel dibattimento ex artt. 516 ss. L’enunciazione in forma chiara e precisa dell’accusa nel decreto che dispone il giudizio ex art. 429 comma 1  lett. c segna i confini dell’attività di ricostruzione del fatto nel dibattimento: vale  l’art. 190 in rapporto all’art. 187 comma 1, che – rivestendo la funzione di evitare  una dilatazione incontrollata dell’attività istruttoria 99 – fonda il criterio ammissivo  delle prove sulla pertinenza rispetto al thema decidendum. Risponde, dunque,  all’esigenza di tutelare l’ordinato esplicarsi del contraddittorio che l’oggetto delle  indagini integrative sia, pure esso, delimitato dall’accusa enunciata nel decreto  che dispone il giudizio 100. Soprattutto, se le indagini integrative non possiedono –                               96 Purché il pubblico ministero miri davvero a completare temi di prova rimasti lacunosi  all’esito del giudizio di primo grado e non già a introdurre nuove ipotesi ricostruttive del fatto:  cfr. G. Varraso, Le indagini, 101.   97 Per questa ricostruzione, M.L. Di Bitonto, L’attività di indagine, 215 s., che, invece,  ammette come il difensore possa svolgere proprie indagini nel corso dei giudizi d’impugnazione, sia pure solo «a fini interni», per orientare la propria strategia difensiva, dal momento  che «manc[a nel codice una] forma di canalizzazione nel procedimento delle risultanze investigative». Sul tema, anche per ulteriori riferimenti alla letteratura, M. Bargis, Attività investigativa, spec. 1557 s.   98 Così, G. Giostra, Problemi irrisolti, 175.   99 Cfr. T. Rafaraci, Le nuove contestazioni, 122.  100 Esse, cioè, «non dev[ono] tendere ad immutare o ampliare la res iudicanda» (G. Frigo,   Art. 430, 708; v. anche M.L. Di Bitonto, L’attività di indagine, 177 s.; G. Frigo, Art. 430, 708;  S. Lorusso, Brevi considerazioni, 1660 s.; D. Manzione, L’attività integrativa d’indagine, 322323; A. Marandola, Limiti all’attività integrativa d’indagine 663 s.; T. Rafaraci, Le nuove con   L’attività integrativa d’indagine 803   al pari delle indagini preliminari – una funzione probatoria diretta, non è neppure  ipotizzabile che il pubblico ministero pretenda di farne uso per dimostrare la fondatezza dell’originaria imputazione o per procedere al suo aggiornamento attraverso nuove contestazioni. Lo stesso tenore degli artt. 431 e 433 comma 3 conferma che le indagini integrative non possono essere strumentali ad “aggiustamenti” dell’accusa (qualora investano temi che esorbitano dai confini fattuali della vocatio in iudicium), poiché la richiesta di prova non può che concernere, almeno quando provenga dal pubblico ministero, i temi di cui all’imputazione già  formulata e non quelli riferibili ad un’imputazione ancora di là da venire, perché  oggetto di un’eventuale nuova contestazione 101.   La prassi, peraltro, forza le maglie della separazione funzionale fra contesto di  ricerca e contesto decisorio.   In passato, prima della riforma dell’art. 111 Cost., l’involuzione che il sistema  aveva subito a seguito delle vicende del 1992 aveva offerto l’humus perché le Sezioni unite legittimassero il surrettizio impiego delle risultanze delle indagini integrative per l’aggiornamento dell’accusa 102: come noto, quella presa di posizione  della Cassazione rappresentava la compiuta espressione dell’indirizzo che ammetteva la modifica dell’imputazione sulla base della mera rivalutazione degli atti  delle indagini, anche prima dell’apertura dell’istruzione dibattimentale 103.                              testazioni, 121; D. Vicoli, La “ragionevole durata”, 303-304; nonché, Cass., Sez. III, 11.4.2001,  Tulli, cit., secondo cui gli atti dell’indagine integrativa devono essere pertinenti alla vicenda  processuale). Tanto meno gli atti delle indagini integrative possono adempiere alla funzione di  «rimediare all’erroneità o alla indeterminatezza dell’enunciazione del fatto contenuta nella richiesta di rinvio a giudizio e recepita nel successivo decreto che dispone il giudizio», posto che  quest’ultimo «deve già contenere l’indicazione in forma chiara e precisa» dell’accusa (M.L. Di  Bitonto, L’attività di indagine, 178). Qui, viene in gioco una pratica palesemente eterodossa  rispetto ai limiti funzionali delle nuove contestazioni. Del resto, la nullità del decreto che dispone il giudizio nei casi di genericità dell’accusa è prevista per tabulas dall’art. 429 comma 2:  sul tema v. supra, Cap. XII, 31.    101 Altrimenti, ne uscirebbe alterata la normale sequenza che lega le richiesta di prova, il  suo accoglimento, e la successiva assunzione della fonte, dalle cui sole risultanze emerge la  necessità dell’aggiornamento dell’addebito: così, S. Allegrezza, Precocità delle nuove contestazioni, 338.   102 Cfr. Cass., Sez. Un., 28 ottobre 1998, Barbagallo e altri, cit.  103 Benché il tema esorbiti dalla presente analisi, può qui appena rilevarsi come l’orienta mento largamente maggioritario della giurisprudenza di legittimità abbia fatto propria la presa  di posizione delle Sezioni Unite: cfr., fra le molte, Cass., Sez. VI, 29.10.2009, Cardella, CED,  2009/245006; Cass., Sez. VI, 22.11.2009, Nasso, in Cass. pen., 2011, 1160-1161; Cass., Sez.  II, 7.2.2006, Di Palma, ivi, 2007, 2943-2944; Cass., Sez. VI, 5.5.2004, Sodano e altri, Arch.  nuova proc. pen., 2005, 728; contra, nel senso che la nuova contestazione non possa essere  effettuata sulla base di elementi non emersi per la prima volta dall’istruzione dibattimentale,  determinandosi, altrimenti una causa di nullità della nuova contestazione, Cass., Sez. II, 16.12.2003,  Filippo, in Cass. pen., 2005, 1979; Cass., Sez. VI, 10.12.2001, Porricelli, ivi, 2003, 3870;  Cass., Sez. VI, 22.3.2000, Apicella, ivi, 2002, 1440. Dal canto suo, la dottrina ha, in genere,  espresso severe censure nei confronti della prassi delle nuove contestazioni effettuate prima e     804 Fabio Cassibba   Oggi, modificato l’art. 111 Cost., la giurisprudenza di legittimità sposta il centro del percorso argomentativo. Pur escludendo che l’atto dell’indagine integrativa possa, di per sé, giustificare la nuova contestazione prima dell’apertura della  discussione, la Cassazione riconosce che il pubblico ministero è «libero di riconsiderare i termini dell’imputazione in qualunque momento», esercitando un ampio  potere discrezionale, «non soggett[o] al controllo del giudice»: una simile «libertà  di iniziativa … rispetto alla contestazione suppletiva [esclude la ri]levanza dell[a]  question[e] relativ[a] al rapporto fra la medesima contestazione e l’attività  d’indagine che a quella offrirebbe lo spunto», non avendo il pubblico ministero  «comunque la necessità di “giustificare” il potere di operare la modifica dell’imputazione» 104. Un simile, «nuovo profilo deviante legato alla prassi delle “contestazioni precoci”» 105 rende concreto il rischio che l’organo dell’accusa si serva  delle indagini integrative per dare corso a inopinati mutamenti dell’imputazione  nel corso del dibattimento 106. Va, dunque, ribadito che solo l’assunzione dei mezzi di prova ammessi sulla scorta di una richiesta di parte, formulata e accolta ex  art. 431 comma 1 e 433 comma 3, perché suggerita da un atto dell’indagine integrativa, può «mettere capo a modifiche dell’accusa genuinamente riportabili al  contesto [dell’istruzione] dibattimentale» 107.   Un nesso fra l’attività integrativa d’indagine e l’aggiornamento dell’accusa si  coglie solo una volta che la documentazione dell’atto delle indagini integrative sia  stata acquisita al fascicolo del dibattimento, previo transito dal terzo fascicolo a  quello del pubblico ministero, in presenza delle condizioni imposte dagli art. 430  comma 1 e 433 comma 3. L’ipotesi è analoga all’eccezionale utilizzabilità degli  atti delle indagini preliminari, legittimamente acquisiti al fascicolo del dibattimento, in vista di propiziare nuove contestazioni nel corso dell’istruzione dibattimentale ex artt. 516 ss.                                  indipendentemente dall’acquisizione delle prove nel corso dell’istruzione dibattimentale: v., fra  gli altri, S. Allegrezza, Precocità delle nuove contestazioni, 330 s.; M.L. Di Bitonto, La modifica dell’imputazione, 2142-2143; F.M. Grifantini, Attività preparatorie, 113; G. Lozzi, Modalità cronologiche, 342 s.; G. Varraso, Le nuove contestazioni, 700. Ritengono, invece, legittime  le nuove contestazioni effettuate dal pubblico ministero sin da un momento anteriore allo svolgimento dell’istruzione probatoria nel dibattimento, sia pure con differenti percorsi argomentativi, R. Bricchetti, Ammesse le modifiche, 75-76; D. Chinnici, In tema di limiti, 710 s.    104 Cfr. Cass., Sez. II, 14.1.2009, S.S. e C.O., in Cass. pen., 2011, 1062 (in motivazione),  sulla quale v. la nota critica di M. Galati, La modifica dell’imputazione, 1063 s.   105 M. Caianiello, Premesse per una teoria, 55, nota 43.  106 Benché, «muov[endosi] in un ambito prettamente segnato dalla discrezionalità del pub blico ministero», possa risultare «arduo fissare il confine tra uso e abuso dei poteri d’accusa»  (T. Rafaraci, L’assestamento tardivo, 331).    107 T. Rafaraci, Le nuove contestazioni, 122. Da ultimo, v. anche, volendo, F. Cassibba,  L’imputazione, 163 s.       L’attività integrativa d’indagine 805   Bibliografia   Allegrezza S., La conoscenza degli atti nel processo penale fra ordinamento interno e  Convenzione europea, in Balsamo A., Kostoris R.E. (a cura di), Giurisprudenza europea e  processo penale italiano, Torino, 2008, 143; Ead., Precocità delle nuove contestazioni in  dibattimento: mera irregolarità o causa di invalidità?, in Cass. pen., 2000, 330; Aprile E.,  Giudice unico e processo penale, Milano, 2000; Baccari G.M., Le indagini integrative ex  art. 430 c.p.p.: limiti soggettivi ed utilizzabilità della relativa documentazione, in Giur. it.,  1996, II, 465; Bargis M., Attività investigativa del difensore per il giudizio di appello:  inapplicabilità dell’art. 430-bis c.p.p. e ricadute in tema di rinnovazione e letture, in  Cass. pen., 2010, 1552; Bochicchio G., I limiti all’attività integrativa d’indagine, in Dalia  A.A. (a cura di), Le recenti modifiche al codice di procedura penale, II, Milano, 2000,  121; Bricchetti R., Art. 430-bis, in (b) Giarda A., Spangher G., II, 5423; Id., Chiusura  delle indagini preliminari e udienza preliminare, in AA.VV., Il nuovo processo davanti al  giudice unico, Milano, 2000, 101; Id., Ammesse le modifiche dell’imputazione basate sugli atti delle indagini preliminari, in Guida dir., 1999, fasc. 12, 75; Caianiello M., Premesse per una teoria del pregiudizio effettivo nelle invalidità processuali penali, Bologna,  2012; Camon A., Le intercettazioni nel processo penale, Milano, 1996; Id., Indagini preliminari e udienza preliminare, in (a) Conso G., Grevi V., Bargis M., 512; Id., Palingenesi di un divieto probatorio. La testimonianza indiretta del funzionario di polizia nel rinnovato assetto processuale, in Kostoris R.E. (a cura di), Il giusto processo. Tra contraddittorio e diritto al silenzio, Torino, 2002, 59; Id., Art. 25-26, in Il processo penale dopo  la “Legge Carotti”, in Dir. pen. proc., 2000, 291; Carnevale S., Sulla lettura degli atti di  indagine integrativa a norma dell’art. 515 c.p.p., in Cass. pen., 1998, 3321; Casiraghi R.,  La prova dichiarativa: testimonianza ed esame delle parti eventuali, Milano, 2012; Cassibba F., L’imputazione e le sue vicende, Milano, 2016; Id., Continuità investigativa e acquisizione degli atti dell’indagine suppletiva: una lettura restrittiva della Corte costituzionale, in Giur. cost., 2011, 1637; Catalano E.M., Udienza preliminare: conclusione e  formazione dei fascicoli, in (b) Spangher G., III, 955; Chinnici D., In tema di limiti cronologici per le nuove contestazioni suppletive, in Foro it., 2000, II, 710; (b) Cordero F.;  Di Bitonto M.L., L’attività d’indagine dopo l’avvio del processo penale, Milano, 20092;  Ead., La modifica dell’imputazione nel dibattimento: problemi interpretativi e soluzioni  possibili, in Giur. it., 1999, 2142; Ferrua P., Il ‘giusto processo’, Bologna, 20123; Id., La  regola d’oro del processo accusatorio: l’irrilevanza probatoria delle contestazioni, in  R.E. Kostoris (a cura di), Il giusto processo tra contraddittorio e diritto al silenzio, Torino, 2002, 3; Id., Processo penale, contraddittorio e indagini difensive, in Id., Studi sul  processo penale, III, Torino, 1997, 85; Filippi L., L’intercettazione di comunicazioni, Milano, 1997; Galati M., La modifica dell’imputazione in seguito all’attività integrativa  d’indagine, in Cass. pen., 2011, 1067; Garuti G., L’udienza preliminare, in Dominioni  O., Corso P., Gaito A., Spangher G., Galantini N., Filippi L., Garuti G., Mazza O.,  Varraso G., Vigoni D., 469; Id., La verifica dell’accusa nell’udienza preliminare, Padova, 1996; Giostra G., Contraddittorio (principio del) – II) Diritto processuale penale, in  Enc. giur. Treccani, VIII, Roma, 2001; Id., Problemi irrisolti e nuove prospettive per il  diritto di difesa: dalla registrazione delle notizie di reato alle indagini difensive, in Pol.  dir., 1997, 147; Grevi V., Qualche variazione sui rapporti tra contraddittorio “per” la prova e limiti al diritto al silenzio dell’imputato sul fatto altrui, in Pol. dir., 2001, 99; Grifantini F.M., Attività preparatorie del contraddittorio dibattimentale, Torino, 2009; Grosso D.,     806 Fabio Cassibba   L’udienza preliminare, Milano, 1991; Gualtieri P., Le investigazioni del difensore, Padova, 2002; Illuminati G., Giudizio, in (a) Conso G., Grevi V., Bargis M., 797; Lorusso S.,  Brevi considerazioni sull’attività integrativa d’indagine del pubblico ministero successiva  all’emissione del decreto che dispone il giudizio, in Cass. pen., 1996, 2660; Lozzi G.,  Modalità cronologiche della contestazione suppletiva e diritto di difesa, in Riv. it. dir.  proc pen., 2000, 342; Id., I principi dell’oralità e del contraddittorio nel processo penale,  in Riv. it. dir. proc. pen., 1997, 669; Manzione D., L’attività integrativa d’indagine, in  Arch. nuova proc. pen., 1996, 321; Marandola A., Limiti all’attività integrativa  d’indagine del pubblico ministero, in Giur. it., 1994, II, 663; Massari F., Sull’ortodossia  dell’attività integrativa d’indagine dopo l’apertura del dibattimento, in Cass. pen., 2000,  1760; Mazza O., La Corte assediata e il garantismo efficiente (note a margine della Carta  di Napoli), in Proc. pen. giust., 2014, fasc. 5, 1; Id., Le deroghe costituzionali al contraddittorio per la prova (2006), in Id., Il garantismo al tempo del giusto processo, Milano,  2011, 3; Id., Fascicolo del difensore e utilizzabilità delle indagini difensive, in Giur. it.,  2002, 1763; Nobili M.; Paulesu P.P., Giudice e parti nella “dialettica” della prova testimoniale, Torino, 2002; Rafaraci T., L’assestamento tardivo degli addebiti contestati, in  Dir. pen. proc., 1997, 329; Id., Le nuove contestazioni nel processo penale, Milano, 1996;  Rombi N., Fascicolo del pubblico ministero e investigazioni difensiva, in Filippi L. (a cura di), Processo penale: il nuovo ruolo del difensore, Padova, 2001, 447; Sgromo V., Previo contraddittorio per la contestazione suppletiva del reato concorrente e del reato continuato, in Dir. pen. proc., 1996, 1487; Siracusano D., Il contraddittorio tra Costituzione e  legge ordinaria, in Dir. pen. proc., 2000, 1426; Siracusano F., La completezza delle indagini nel processo penale, Torino, 2005; Tonini P.; Id., Riforma del sistema probatorio:  un’attuazione parziale del “giusto processo”, in Dir. pen. proc., 2001, 273; Triggiani N.,  Le investigazioni difensive, Milano, 2002; (b) Ubertis G.; Id., La prova penale. Profili  giuridici ed epistemologici, Torino, 1995; Varraso G., Le indagini “suppletive” ed “integrative” delle parti. Metamorfosi di un istituto, Padova, 2004; Id., Le nuove contestazioni  «tardive» nel dibattimento: le Sezioni Unite legittimano l’«arbitrio» del Pubblico Ministero, in Giust. pen., 1999, III, 700; Ventura P., Le indagini difensive, Milano, 2005; Vicoli  D., La “ragionevole durata” delle indagini, Torino, 2012; Vigoni Rainò D., Le nuove  prospettive dell’attività d’indagine integrativa, in Filippi L. (a cura di), Processo penale:  il nuovo ruolo del difensore, Padova, 2001, 417; Zacché F., La prova documentale, Milano, 2012.